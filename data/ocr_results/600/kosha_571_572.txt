-------------------
```
तड्के --- वि. [तक+ए] --- १. एक्लै फटाफट हिँड्ने बानी भएको; तड्कने। २. अरूको रायमा पनि नमिल्ने र कसैको वास्ता पनि नगर्ने; एकोहोरो।
तड्पनु- --- अ.क्रि. [प्रा. तडफड+नु] --- १. अरूले लाएखाएको देखेर कल्पनु वा डाह उब्जनु। २. आफूले गरेका कामकुरामा चेतेपछि चुकचुकाउनु; पछुताउ गर्नु। ३. शारीरिक वा मानसिक वेदनाले व्याकुल हुनु; छटपटाउनु।
तड्पाइ- --- ना. --- तड्पने क्रिया वा प्रक्रिया।
तड्पाइनु- --- क.क्रि. --- तड्पन लाइनु।
तड्पाउनु- --- प्रे.क्रि. --- तड्पने गराउनु; कल्पाउनु।
तड्पिनु- --- अ.क्रि. --- तड्पने काम हुनु, तड्पनु।
तफडाइ- --- ना. [√ तड्फडाउ (+आइ)] --- तड्फडिने क्रिया वा प्रक्रिया।
तड्फडाइनु- --- अ.क्रि. --- तड्फडाउने होइनु।
तड्फडाउनु- --- अ.क्रि. [प्रा. तडफड+आउ+नु] --- शारीरिक चोट, मानसिक वेदना, पश्चात्ताप आदिले दुःखित हुनु, छटपटाउनु।
तत्- --- ना. [सं.] --- १. ब्रह्म। २. वायु। सर्व ३. प्रथम पुरुषको एकवचन जनाउने शब्द; त्यो; ऊ (जस्तै - तत्सम्बन्धी, तत्काल, तत्सदृश, तत्क्षण इ.)।
तत- --- वि. [सं.] --- १. फैलिएको; विस्तृत। २. ढाकिएको। ना. ३. तार रेटेर बजाइने बाजा (सारङ्गी, सितार आदि)।
ततर्को- --- ना. [अ.मू. तर् (द्वि.) को] --- फतफताउने काम; झर्कोफर्को।
ततर्को फतर्को/भतर्को- --- ना. --- झर्को मानेर वा गुत्थिएर फतफताउने काम; झर्कोफर्को।
तताइ- --- ना. [√ तात् (+आइ)] --- १. तात्ने भाव, क्रिया वा प्रक्रिया। [तताउ+आइ] २. तताउने भाव क्रिया वा प्रक्रिया।
तताइनु- --- क. क्रि. --- तात्ने काम गराइनु; तातो पारिनु।
तताउनु- --- प्रे.क्रि. --- १. कुनै पनि वस्तुलाई आँच वा रापको सहायताले तातो पार्नु; गरम तुल्याउनु। २. आगो, तातो आदिमा सेकाउनु। ३. कुनै कुरा वा कारणमा रिस उठाउनु, जङ्ग्याउनु। ४. कुनै क्रियाकलापका निम्ति उत्तेजित पार्नु; प्रोत्साहित गर्नु; हौस्याउनु ।
ततिम्बा/ततिम्मा- --- ना. [अ. ततिम्म] --- पहिलेको बयानमा थप्तै गाँस्तै दोहोरोतेहरो सोधपुछ गरेर लिइएको बयान।
तत्काल- --- क्रि. वि. [सं.] --- त्यसै बेला; त्यही समयमा; उत्निखेर; तुरुन्त; लगत्तै।
तत्कालीन --- वि. --- त्यसै बेलाको; उसै समयको; त्यतिखेरको।
तत्क्षण- --- क्रि. वि. [सं.] --- त्यसै बेला; उही बखत; तत्काल।
तत्तत्- --- सर्व. [सं. तत् + तत्] --- त्यही त्यही; उही उही।
तत्त्व- --- ना. [सं.] --- १. कुनै पनि वस्तुलाई अस्तित्वमा ल्याउने मूल कारण। २. जगत् र सृष्टिका मूल कारण मानिने पञ्चमहाभूत (पृथ्वी, जल, तेज, वायु र आकाश)। ३. वास्तविक स्थिति वा यथार्थ कुरा। ४. महत्त्वपूर्ण अंश; सार वस्तु; सारांश। ५. आधुनिक रसायनशास्त्रका अनुसार अर्को पदार्थसँग बिलकुलै अमिश्रित वा विशुद्ध कुनै पदार्थ। ६. परमात्मा; परब्रह्म।
तत्त्वज्ञ- --- वि. --- १. तत्त्व वा यथार्थ कुरा जान्ने तत्त्वज्ञानी; तत्त्ववेत्ता। २. ब्रह्मज्ञानी। ३. दार्शनिक।
तत्त्वज्ञान- --- ना. --- ब्रह्म, आत्मा र सृष्टिबारेको यथार्थ ज्ञान; मोक्ष प्राप्ति हुने ज्ञान; ब्रह्मज्ञान।
तत्त्वज्ञानी- --- वि. --- तत्त्वज्ञान प्राप्त भएको (व्यक्ति); ब्रह्मज्ञानी।
तत्त्वतः- --- अव्य. --- यथार्थ रूपमा; साँच्चिकै किसिमले।
तत्त्वदर्शी- --- वि. --- वास्तविकताको बोध हुने; तत्त्वज्ञानी।
तत्त्वदृष्टि- --- ना. --- तत्त्वज्ञान प्राप्त गर्ने दृष्टि।
तत्त्वनिष्ठ- --- वि. --- आफ्नो सिद्धान्तमा अटल रहने।
तत्त्वमीमांसा- --- ना. --- आध्यात्मिक, आधिदैविक कुराको विवेचना भएको शास्त्र; तत्त्वविद्याको चर्चा भएको दर्शनशास्त्र; अध्यात्मविद्या।
तत्त्वविद् --- वि. --- तत्त्वको ज्ञान हुने; तत्त्वज्ञ।
तत्त्ववेत्ता- --- वि. --- दार्शनिक; तत्त्वज्ञ; तत्त्वविद्।
तत्त्वाधान- --- ना. [सं.] --- कुनै कार्यक्रमसम्बन्धी आयोजना वा सञ्चालनको दायित्वपूर्ण निरीक्षण, रेखदेख वा हेरचाह।
तत्पर- --- वि. [सं.] --- १. कुनै कामकुरा गर्न तयार भएको; तम्तयार; कटिबद्ध। २. काममा निपुण वा दक्ष।
तत्परता- --- ना. --- कुनै काम गर्न तयार हुने गुण वा स्थिति।
तत्परायण- --- वि. --- कुनै कामकुरामा मन लाउने वा एकाग्र हुने; तल्लीन।
तत्पश्चात्- --- संयो. [सं.] --- त्यसपछि; तदनन्तर; तदुपरान्त।
तत्पुरुष- --- ना. [सं.] --- १. व्याकरणअनुसार पछिल्लो पद मुख्य हुने एक समास (जस्तै- कामलायक, डरछेरुवा, पानीघाट, भुईफुट्टा, वनवास।)। २. परमात्मा, ईश्वर।
तत्याकतुतुक- --- क्रि. वि. [तत+तुतु] --- १. नानीहरूले अलिअलि र तोते बोली बोल्ने चालमा। २. गलेर नरम भई बग्ने खालको हुने किसिमले। ३. लखतरान हुने अवस्थामा।
तत्र- --- क्रि. वि. [सं.] --- त्यस ठाउँमा; त्यहाँ; वहाँ।
तत्सम- --- वि. [सं.] --- १. जस्ताको तस्तो; त्योजस्तो; त्यस्तै। ना. २. संस्कृत भाषाबाट रूप नफेरिई आफ्नो भाषामा आएर जस्ताको तस्तै चलेका शब्द (जस्तै- संस्कृतबाट नेपालीमा आएका तत्सम शब्द (आकाश, सूर्य, दिन इ.)।
तत्समता- ---  --- तत्सम हुनाको भाव, क्रिया वा अवस्था।
तत्स्थानिक- --- वि. [सं.] --- त्यस स्थानको वा त्यही ठाउँमा रहने।
तथा- --- ना. [सं. तथ्य] --- कुनै कामकुरामा सल्लाहले गरिने निधो; पक्कापक्की; निश्चय; ठेगान (उदा.- घरमा तथा गरेर आएपछि बिहेको कामकुरो छिन्नुपर्छ)।
तथा --- अव्य. [सं.] --- १. त्योजस्तो; उस्तो; त्यस्तै किसिमले। संयो. २. र; अनि। (उदा.-शब्दकोशको सम्पादन र परिमार्जन नेपाली भाषाको अभिवृद्धि तथा यसको अस्तित्व संरक्षणका दृष्टिले पनि हुनुपर्छ ।
तथाकथित- --- वि. --- त्यसो भनिएको; भनाउँदो; नाम मात्रको ।
तथागत- --- ना. --- बुद्धको एक नाम; गौतम बुद्ध।
तथानाम --- ना. --- मुखमा जे आयो त्यही बोल्ने काम; गालीगलौज; दुर्व्यवहार।
तथापि --- संयो. --- त्यसो भए तापनि; जे भए पनि; तैपनि; तापनि।
तथास्तु- --- ना. --- कसैले कुनै कुरो माग्दा, त्यस कुराको आकाङ्क्षा राख्ता वा केही काम गर्न चाहँदा उसको तप, व्रत, ध्यान आदिबाट प्रसन्न भई विशिष्ट शक्ति वा व्यक्तिद्वारा 'त्यस्तै होस्' भनी आशीर्वाद दिइने शब्द। (उदा.- पार्वतीले 'महादेव पति पाऊँ' भनी वर माग्दा, विष्णुरूपधारी महादेवले 'तथास्तु' भने।)
तथोक्त- --- वि. --- १. त्यस प्रकारले भनिएको। २. तथाकथित।
तथौरो- --- वि. [सं. तथ्य+औरो] --- अरूलाई तथानाम भन्ने वा गालीगलौज गर्ने; नाम मात्रको।
तथ्य- --- वि. [सं.] --- १. वास्तविकतामा आधारित, प्रमाणित हुन सक्ने; सत्य। ना. २. साँचो कुरो वा विवरण; वास्तविकता।
तथ्यभाषी- --- वि. --- वास्तविक कुरा गर्ने; साँचो बोल्ने; सत्यवक्ता।
तथ्यवादी --- वि. --- साँचो बोल्ने, सत्यवादी।
तथ्याङ्क- --- ना. [सं.] --- वास्तविकतामा आधारित अङ्क वा हिसाब। गणितीय आधारमा प्रमाणित हुन सक्ने वस्तुसत्य; विवरण; वास्तविकता।
तदनन्तर- --- संयो [सं.] --- त्यसपछि; उसपछि।
तदनुरूप --- वि. [सं.] --- त्यसैअनुसार; त्यहीजस्तो; त्यससँग मिल्दोजुल्दो; उस्तै।
तदनुसार- --- वि. [सं.] --- त्यसअनुसार; त्यस्तै रूपले; उसै बमोजिम।
तदपि --- संयो [सं.] --- १. तापनि; तथापि। २. त्यो पनि; ऊसहित।
तदर्थ- --- क्रि. वि. [सं.] --- १. त्यसनिम्ति; त्यसका लागि; त्यसकारण। वि. २. कुनै विशेष कामका निम्तिको पटके।
तदर्थ समिति- --- ना. --- कुनै विशेष कामको सम्पादन वा प्रारम्भिक सरसल्लाह गर्नका निम्ति गठन भई सो काम पूरा भएपछि समाप्त हुने समिति।
तदा- --- क्रि. वि. [सं.] --- त्यस बखत; उस बेला।
तदर्थयुक्तक- --- ना. --- ऐतिहासिक प्रचलनअनुसार राज्यद्वारा आफूलाई नियुक्त गरेपछि आफ्ना मातहतका कर्मचारी आफैंले नियुक्त गर्न पाउने अधिकारी।
तदारुक/तदारुख- --- ना. [अ. तदारूक] --- १. अपराध, अपराधी वा दुर्घटनाका बारेमा विशेष रूपले गरिने खोजी। २. कुनै पनि कामका निम्तिको तत्परता।
तदीय- --- वि. [सं.] --- त्यसको; उसको।
तदुपरान्त- --- संयो. [सं.] --- त्यसपछि; तदनन्तर।
तद्गुण- --- ना. [सं.] --- आफ्नो गुण छाडेर अरूको उत्तम गुण ग्रहण गरेको बयान गरिने एक किसिमको अर्थालङ्कार।
तद्देशीय --- वि. [सं.] --- १. त्यो देशसम्बन्धी; त्यस देशको। २. क्षेत्रीय; स्थानीय।
तद्धित- --- ना. [सं.] --- १. शब्द संरचनाका क्रममा नाम, विशेषण आदि शब्दमा लागेर विभिन्न अर्थ निस्कने अरू शब्द बनाउने प्रत्ययविशेष; कृत् र तद्धित प्रत्ययमध्ये दोस्रो भेद (घरबाट बन्ने घरेलु शब्दमा 'एलु', पानीबाट बन्ने पनेरो शब्दमा 'एरो', अग्लोबाट बन्ने अग्लाइ शब्दमा 'आइ' आदि तद्धित प्रत्यय हुन् ।)। वि. २. त्यसका निम्ति हितकारक वा उपयुक्त हुने।
तद्धितान्त - --- वि. --- तद्धित प्रत्यय लागेर बनेको; द्वितीय व्युत्पन्न (शब्द)।
तद्विसेक- --- वि. [सं. तत्+विशेष] --- थोरै मात्रा; अलिकति; केही। (उदा.- पारिभन्दा त‌द्द्बिसेक वारि नै रमाइलो छ। हरिभन्दा त‌बिसेक अनिल राम्रा छन्। )
तद्भव- --- वि. [सं.] --- १. त्यसबाट उत्पन्न भएको ना. २. संस्कृत भाषाबाट केही रूप परिवर्तन वा विकृत भएर अर्थात् रूप फेरिएर आफ्नो भाषामा आई चलेका शब्द, जस्तै - कर्म (संस्कृत) = काम (नेपाली), चञ्चु (संस्कृत) = चुच्चो (नेपाली) इ.)।
तद्रूप- --- वि. [सं.] --- त्यही आकारप्रकारको; उस्तै किसिमको; त्यस्तै।
तद्रूपता- --- ना. --- त्यस्तै गर्ने स्थिति वा काम; समानता; सादृश्य।
तन- --- ना. [सं. तनु] --- प्राणीको हाड, मासु, रगत आदिले बनेको सबै अङ्गको समूह; जिउ; शरीरः चोला।
तनक्क- --- क्रि. वि. [अ.मू. तन् > तनक्+क] --- एकै खेपमा तान्ने वा तानिने गरी; तन्न।
तनखा- --- ना. [फा. तनख्वाह] --- जागिर खाई काम गरेबापत महिनैपिच्छे पाइने रकम; तलब; किस्ता; वेतन।
तनतन- --- क्रि. वि. [अ.मू. तन्+अ (द्वि.)] --- पानी वा अरू कुनै तरल पदार्थ धेरै खाने वा पिउने गरी; तननन।
तनतनती/तनतनी- --- क्रि. वि. --- अझ छिटो तनतन हुने गरी।
तनमन- --- ना. [तन+मन] --- १. शरीर र मन; शारीरिक र मानसिक शक्ति। २. जाँगर र उत्साह।
तनय- --- ना. [सं.] --- छोरो; पुत्र।
तनया- --- ना. --- छोरी; पुत्री।
तनहुँ- --- ना. --- नेपालको पश्चिमाञ्चल विकास क्षेत्रभित्र पर्ने गण्डकी अञ्चलको एक जिल्ला।
तना- --- ना. [सं.तन्तु] --- १. दौरा, भोटो आदि ठिक ठाउँमा कसेर लगाइने कपडाको मसिनु फित्ता; तुनु। २. वर आदि रुखका हाँगादेखि फेदसम्म झरेका वा लट्केका जरा।
तनाइ- --- ना. [√ तान् (+आइ)] --- तान्ने भाव, क्रिया वा प्रक्रिया।
तनाइनु- --- क.क्रि. --- तान्न लाइनु।
तनाव/तनाउ- --- ना. [हि. तनाव] --- १. कुनै झमेलाका कामकुरा, सोचाइ आदिले मस्तिष्क तन्कने काम; तन्काइ। २. दुई थरीका बिचमा अविश्वासको भावनामा हुने वृद्धि; तन्काइ; खिचातानी।
तनाहा- --- वि. [फा.] --- १. भएभरको धनसम्पत्ति सकिएको; तन्नम। २. केही नभएको; एक्लो।
तनु- --- ना. [सं.] --- १. तन; शरीर; जिउ। वि. २. सानो।
तनुज- --- ना. --- पुत्र; छोरो।
तनुजा- --- ना. --- पुत्री; छोरी।
तनुधारी- --- वि. --- शरीर धारण गर्ने; देहधारी।
तनुमध्य- --- वि. --- पातलो वा झिनो कमर भएको।
तनुलता- --- ना. --- सुकुमार देह; कोमल शरीर।
तने- --- वि. [तना+ए] --- तना भएको; तुनुजस्तो; तुने।
तने बोडी- --- ना. --- हे. तुनेबोडी।
तनोट/तनौट- --- ना. [तान्+ओट/औट] --- १. तान्ने काम वा प्रक्रिया; तनाइ। २. कपडा आदि बुन्दा तन्काइएको वा तान लगाइएको धागो, डोरी आदि वस्तु।
```
-------------------

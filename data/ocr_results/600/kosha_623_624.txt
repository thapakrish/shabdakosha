-------------------
```
दऱ्याइ- --- ना. [√ दरि (+याइ)] --- दरिने क्रिया वा प्रक्रिया; दह्याइ।
दऱ्याइनु- --- क.क्रि. --- दरिन लाइनु; दह्याइनु।
दऱ्याउनु- --- प्रे.क्रि. --- दरिन लाउनु; दह्याउनु।
दर्श- --- ना. [सं. दर] --- १. जिल्लाको एक सानो विभाग; दरा। २. दुवैतिर अग्ला पहाड भई बिचमा गह्रो र खोल्सोजस्तो परेको साँघुरो बाटो ।
दर्वट- --- ना. [सं.] --- १. सुरक्षाका निम्ति गाउँको चौकीमा बस्ने प्रहरी। २. दरबान; ढोके।
दर्श- --- ना. [सं.] --- १. अवलोकन; दर्शन। २. दृश्य। ३. अमावस्या ; औंसी। ४. औंसीका दिन अग्निहोत्रीहरूद्वारा गरिने यज्ञकार्य।
दर्शक- --- वि. [सं.] --- १. दर्शन गर्ने; देख्ने; हेर्ने। २. निरीक्षण गर्ने; निरीक्षक; द्रष्टा। ३. कुनै खेल, तमासा, चटक आदि हेर्ने; तमासे; रमिते।
दर्शन- --- ना. [सं.] --- १. कुनै पनि वस्तुलाई हेर्ने काम; नजरगराइ; हेराइ। २. कुनै देवदेवीका प्रतिमा आदि वा योगी, महात्मा, सज्जन आदि आफ्ना मान्य जनलाई भक्तिपूर्वक गरिने ढोग र साक्षात्कार; नमस्कार । ३. प्रकृति, ईश्वर, ज्ञान, विज्ञान, वस्तु, जीवन र चेतनाबारेको विवेचन र विश्लेषण गरिने विद्या; तत्सम्बन्धी विषयमा व्यापक रूपले यथार्थ परिचय दिने शास्त्र; आध्यात्मिक तथा भौतिक वस्तुको चिन्तन वा विश्लेषण।
दर्शनढुङ्गो- --- ना. --- हे. दर्सिनढुङ्गो।
दर्शनभेट- --- ना. --- १. राजामहाराजाहरूसँग गरिने भेटघाट। २. मान्य जनसँगको भेटघाट।
दर्शनभेटी- --- ना. --- दर्शन गर्दा राखिने भेटी; दर्शनी।
दर्शनभ्रमण- --- ना. --- खास उद्देश्यले प्रेरित भएर कुनै पनि ऐतिहासिक, सांस्कृतिक आदि स्थलको पर्यवेक्षणार्थ गरिने भ्रमण।
दर्शनशास्त्र- --- ना. --- ज्ञान र विज्ञानको अथवा अध्यात्म र भौतिक पक्षपक्षान्तरको व्याख्या र विवेचना गरिने शास्त्र; जीवन र प्रकृतिका आन्तरिक तथा बाह्य तत्त्वहरूका बारेमा चिन्तन र अध्ययन गरिएको शास्त्र।
दर्शनावरणीय- --- वि. --- १. दार्शनिक तत्त्वका बुँदाहरूले ढाकेको। २. छर्लङ देख्न नहुने; देख्नबाट जोगाइराख्नपर्ने।
दर्शनी- --- ना. --- ठुलाबडालाई दर्शन गर्दा राखिने भेटी; दर्शनभेटी; दाम।
दर्शनीय- --- वि. --- १. हेर्न लायक; हेर्नुपर्ने; हेर्दा मनलाई लोभ्याउने। २. राम्रो; सुन्दर।
दर्शयिता- --- वि. [सं.] --- दर्शन गराउने; देखाउने।
दर्शश्राद्ध- --- ना. [सं.] --- औंसीका दिन गरिने पितृकार्य; अमावस्याका दिनको श्राद्ध।
दर्शित- --- वि. [सं.] --- १. प्रकाशमा ल्याउने हेतुले देखाइएको; दर्साइएको। २. प्रकट गरिएको; प्रदर्शनमा ल्याइएको; प्रदर्शित।
दर्शी- --- वि. [सं.] --- १. कुनै विषय, वस्तु वा तत्त्वलाई देख्ने वा हेर्ने। २. देखाउने।
दर्सनी- --- ना. --- पानपाते आकारका ठुलठुला चिल्ला पात हुने र औषधीमा काम लाग्ने एक बुटी; सुदर्शना।
दर्साइ- --- ना. [√ दर्साउ (+आइ)] --- दर्साउने भाव, क्रिया वा प्रक्रिया।
दर्साइनु- --- क.क्रि. --- देखाइनु।
दर्साउनु- --- स.क्रि. [सं. दर्श+आउनु] --- देखाउनु; झल्काउनु; प्रदर्शन गर्नु।
दर्सिन ढुङ्गो- --- ना. [सं. दर्शन ढुङ्गो] --- साह्रो र सेतो रङको एक जातको ढुङ्गो।
दर्सिनु- --- क.क्रि. --- देखिनु; झल्किनु।
दल्नु --- स.क्रि. [सं. दल्नु] --- १. मास, मस्याङ आदि अन्न फग्ल्याँटा पार्ने हिसाबले सिलौटा, जाँता आदिमा पिँध्नु। २. घोट्नु; रगड्नु। ३. लेपन गर्नु; घस्नु; लिप्नु; पोत्नु; लतपत्याउनु। ४. काम, व्यवहारमा सकेसम्म जोत्नु; लदाउनु, दलाउनु।
दल- --- ना. [सं.] --- १. अन्न वा फलका दानामा बीजस्वरूप, नाथ्रीका रूपमा रहेका फग्ल्याँटा; द्विदल वा एकदल नाथ्री हुने वस्तुको गर्भपत्र। २. फूलका पात वा पत्ती। ३. पात, पत्र। ४. मानव वा मानवेतर प्राणीको जमात; गठ; समूह। ५. वैचारिक दृष्टिले सहमत हुन सक्ने समूहमा एकत्रित पार्टी; राजनीतिक दल; गुट; मण्डली। ६. सेनाको एक समूह वा गुल्म।
दल- --- ना. [सं.] --- हठयोगका अनुसार योग गर्ने शरीरभित्रको चक्र; षट्चक्रको पत्र।
दलाक्षर- --- ना. --- हठयोगका अनुसार उक्त दलहरूमा अङ्कित अक्षर। (यस्ता दल मूलतः सात चक्रमा एक हजार पचास हुन्छन् र तिनमा रहने अक्षरहरू हुन् : - (१) मूलाधार- व, श, ष, स, (२) स्वाधिष्ठान- ब, भ, म, य, र, ल, (३) मणिपूर- ड, ढ, ण, त, थ, द, ध, न, प, फ, (४) अनाहत क, ख, ग, घ, ङ, च, छ, ज, झ, ञ, ट, ठ, (५) विशुद्ध- अ, आ, इ, ई, उ, ऊ, ऋ, ऋ, लृ, लृ, ए, ऐ, ओ, औ, अं, अः, (६) आज्ञा ह, क्ष, (७) सहस्रदल- सबै अक्षरहरू।)
दलगत- --- वि. [सं.] --- दल वा गुटका स्वार्थसँग सम्बन्धित; दलका आधारमा भर परेको; दलीय।
दलदल- --- ना. [सं. दलाढ्य] --- १. थलथल गर्ने भास; थलथले ठाउँ; गहिरो हिलो वा खाल। २. हिलो; पङ्क; गद्दी।
दलदले- --- वि. --- दलदल परेको, थलथले; धापिलो।
दलन- --- ना. [सं.] --- १. कुनै वस्तुलाई दल्ने काम; पिँधाइ। २. घोट्ने वा रगड्ने काम; रगड; घोटाइ। ३. विध्वंस; संहार।
दलनमलन- --- ना. --- १. दलदाल गर्ने काम।
दलनेता- --- ना. [सं.] --- सामाजिक वा राजनीतिक सङ्गठनको सञ्चालन गर्ने प्रमुख व्यक्ति; दलको नायक; पार्टीका नेता।
दलपति- --- ना. [सं.] --- दल वा गुटको मुख्य व्यक्ति; दलनेता।
दलबन्दी- --- ना. [सं. दल+बन्धन] --- आआफ्ना मत वा सिद्धान्तअनुसार भिन्नभिन्न दल बाँध्ने काम; गुटबन्दी।
दलबल- --- ना. --- १. लावालस्कर; सेना; फौज। २. जहानपरिवार, इष्टमित्र, नोकरचाकर आदिको समूह।
दलबादल- --- ना. [दल+बादल] --- १. बादलले सगर ढाके जस्तै गरेर सबैतिरबाट आउने जनसमूह। २. धेरै केटाकेटी वा धेरै छोराछोरी।
दलमुखी- --- वि. [सं.] --- दल वा पार्टीतिर झुकाउ भएको (व्यक्ति, सिद्धान्त, नीति आदि)।
दलविहीन- --- वि. [सं.] --- कुनै राजनीतिक दल नभएको; पार्टी- प्रणाली
दलविहीनता- --- ना. --- दलविहीन हुनाको भाव, अवस्था वा किसिम।
दलहन- --- ना. [सं. दल+धान्य] --- दालजातका अन्नहरूको समूह (मास, मसुरी, चना, रहर, केराउ आदि)।
दला- --- ना. [सं. दल] --- खुकुरी, तरबार आदि राख्ने छाला वा काठको दाप; म्यान।
दलाइ- --- ना. [√ दल् (+आइ)] --- दल्ने क्रिया वा प्रक्रिया।
दलाइनु- --- क.क्रि. --- दल्न लाइनु।
दलाई लामा- --- ना. [भो. ब. ] --- चीनको स्वशासित प्रान्तमा परिणत हुनुभन्दा पहिलेको तिब्बत राज्य व्यवस्थाका धर्मगुरु र मुख्य प्रशासक; अवतारी लामा, औतारी लामा।
दलाउनु- --- प्रे.क्रि. [दल्+आउ+नु] --- दल्न लाउनु।
दलाढ्य- --- ना. [सं.] --- नदीका छालले भर्खर मात्र छोडेको हिलो; दलदले; धाप; भास।
दलान- --- ना. [फा. दालान] --- गारोको सट्टा थामहरू राखेर, आउने जानेहरूलाई बस्न हुने गरी बनाएको खुला छिंढी; सिकुवा।
दलाल- --- ना. [अ. दल्लाल] --- कुनै वस्तु किनबेच गर्दा किन्ने र बेच्नेका बिचमा कुरा मिलाई नाफा खाने व्यक्ति।
दलाली- --- ना. [अ. दल्लाली] --- १. दलालको काम वा पेसा। २. दलालको काम गरेवापत पाउने नाफा । वि. ३. दलालले पाउने वा लिने।
दलाली दस्तुर- --- ना. --- प्रतिशतका हिसाबमा वा अन्य कुनै प्रकारले दलालले पाउने पारिश्रमिक; दलालले पाउने ज्याला वा रकम।
दलाहा- --- वि. [दल्+आहा] --- दल्न स्वभावको; मिचाहा; अटेरी; सताउने। स्त्री. दलाही।
दलित- --- वि. [सं.] --- १. फग्ल्याँटैफग्ल्याँटा पारिएको; दलिएको। २. दमन गरिएको; थिचिएको; कुल्चिएको। ३. विध्वंस गरिएको; नष्ट गरिएको।
दलित वर्ग- --- ना. --- समाजमा हक, इज्जत र प्रतिष्ठा समान रूपले पाउन नसकेको जाति वा समूह; सामाजिक व्यवस्थाको असमानताले सोसिएको वा पछि परेको जनसमुदाय।
दलिन- --- ना. --- घरको तला छाप्न निदालमाथि तेर्स्याएर राखिने लामो काठ।
दलिन गन्नु- --- टु. --- उत्तर दिन नसक्नु, नाजवाफ हुनु।
दलिनु- --- क.क्रि. [दल्+इ+नु] --- दल्ने काम गरिनु, दाल पारिनु।
दलिल- --- ना. [अ. दलील] --- १. आफ्नो पक्ष प्रबल बनाउन आवश्यक पर्ने तर्क वा युक्ति। २. वादविवाद; तर्कवितर्क; छलफल; बहस। ३. विचार; सोच।
दली- --- वि. [सं.] --- १. दल वा पत्र भएको; दलयुक्त। २. दलबलसहितको; दल भएको। ३. नेवारजातिको एक थर।
दलीय- --- वि. [सं.] --- १.दल वा पत्र हुने; दलसम्बन्धी। २. दलगत विचार भएको; त्यस्तो राजनीतिक सिद्धान्तलाई मान्यता दिने; पार्टीप्रति झुकाउ भएको।
दलीयता- --- ना. --- १. दल वा पत्र हुनाको भाव वा स्थिति। २. दल वा पार्टीसम्बन्धी तत्त्व हुनाको भाव वा अवस्था; दलीय भावना।
दलेल- --- ना. [अड्. ड्रिल] --- सेनामा भर्ना भएका नयाँ जवानहरूलाई दिइने तालिम; सिपाहीहरूको तालिम; कवाजको अभ्यास वा प्रशिक्षण।
दलेल भर्ती- --- ना. --- सेनामा नयाँ जवान भर्ती गरिने काम; सिपाहीको भर्ती।
दलेली- --- ना. --- १. सैनिक शिक्षाको अभ्यास; सिपाहीको तालिम। २. अभ्यास; रफत।
दवाई- --- ना. [फा.] --- ओखती; औषधी।
दश- --- ना. [सं. दश] --- १. नौभन्दा पछि आउने सङ्ख्या; १० को अङ्क; सयको दसौं भाग। वि. २. नौभन्दा पछिल्लो सङ्ख्याको; नौ र एक जोड्दा हुने अङ्कको।
दशक- --- ना. --- १. दश दश वर्षको समूह। २. कुनै पनि दशवटा वस्तुको समूह।
दशकन्धर- --- ना. --- रावण।
दशकर्म- --- ना. --- १. वैदिक विधिअनुसार ब्राह्मणका गर्भाधानदेखि लिएर विवाहपर्यन्तका दश संस्कार, गर्भाधान, पुंसवन, सीमन्तोन्नयन, जातकर्म, निष्क्रमण, नामकरण, अन्नप्राशन, चूडा, उपनयन र विवाहसम्मका दश कर्म। २. खनजोत, मलजल, गोडमेलजस्ता बाली लागेदेखि थन्क्याउन्जेल गर्नुपर्ने खेतीपातीका काम।
दशगजा - --- ना. --- दुई देशका बिचको सिमाना छुट्ट्याउने क्षेत्र वा भूमि; दुवै देशका बिच कसैको पनि अधिकारक्षेत्रभित्र नपर्ने मानिएको चौडाइमा दशगज बराबर हुँदै लम्बिएको सीमाक्षेत्र। (उदा.- नेपाल र भारतको सिमानालाई दशगजाले छुट्ट्याएको छ)।
दशगात्र- --- ना. --- १. मृतकको उद्धारका निम्ति मरेका दिनदेखि दश दिनसम्म गरिने मृतकसम्बन्धी कर्म; प्रेतकर्म। २. मरेका दिनदेखि दसौं दिनसम्म ढिकुरामा दिइएका पिण्डद्वारा बन्ने शिर, आँखा, कान, नाक आदि कल्पना गरिएका शरीरका दश अङ्ग।
दशग्रीव- --- ना. --- दशवटा टाउका भएको, रामायणको प्रतिनायक पात्र; दशकन्धर; रावण।
दशदान- --- ना. --- विभिन्न ज्ञातअज्ञात पापबाट मुक्ति पाउने हेतुले मरणासन्न अवस्थामा पुगेपछि वा केही सरसौंदो छँदैमा गरिने गाई, तिल, सुन, भूमि, घिउ, कपडा, चाँदी, नुन, सखर र फलाम गरी दशवटा चिजहरूको दान।
दशदिक्पाल- --- ना. --- दिशाका अधिष्ठाता मानिएका देवता; इन्द्र (पूर्व), अग्नि (आग्नेय), यम (दक्षिण), निरृति (नैऋत्य), वरुण (पश्चिम) मरुत् (वायव्य) कुबेर (उत्तर), ईश (ईशान), ब्रह्मा (ऊर्ध्वदिशा) र अनन्त (अधोदिशा)- यी दश देवता।
दशदिने- --- वि. --- १. दश दिनसम्म जुठोसूतक लाग्ने (बन्धुबान्धव)। २. दश दिनको; दश दिनसम्बन्धी।
दशदुई- --- ना. --- पासा खेलमा दुई पासामा पन्जापन्जा र एउटा पासामा दुई पर्दा हुने एक दाउ; पासा खेलको बाह्र सङ्ख्याको एक दाउ।
दशधा- --- क्रि. वि. --- १. दश प्रकारले; दश किसिमले। २. दश भागमा बाँडिएर; दश खण्डमा।
दशन- --- ना. [सं.] --- १. दन्त; दाँत। २. दाँतले टोक्ने काम। ३. डस्ने काम; डसाइ। ४. कवच ।
```
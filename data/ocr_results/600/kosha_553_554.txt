-------------------
```
डाँडाकाँडा- --- ना. [डाँडो (द्वि.)] --- डाँडाहरूको समूह वा शृङ्खला; पहाड, पर्वत ।
डाँडाभाटा- --- ना. [डाँडा+भाट] --- घर छाउन उपयोग गरिने डाँडा र भाटाहरूको समूह।
डाँडी- --- ना. [डाँडो+ई] --- १. डोलीको दर्बार झुन्ड्याउनका निम्ति हालिने तेर्सो काठ। २. एक किसिमको कोक्रो।
डाँडो- --- ना. [प्रा. डुङ्ङ्गर] --- १. पहाडको चुलिएको भाग; पहाड, पर्वतको चुचुरो। २. अग्लो र ठुलो डिल।
डाँडो- --- ना. [सं. दण्ड] --- १. पराल वा खरले घर छाउँदा हालिने ठाडो काठ; छानाको मुसी। २. छाताको कपडा अड्याउने मसिनो फलामे डन्डी वा कमानी।
डाँफ- --- ना. --- लुगा सिउँदा डोब टाढटाढा पारी फड्केर सिउने काम।
डाँफे- --- ना. --- नेपालको उत्तरी लेकतिर पाइने रङ्गीचङ्गी प्वाँख भएको, सिउरदार सुन्दर जङ्गली पक्षी; नेपालको राष्ट्रिय चरो।
डाँवाडोल- --- वि. [डगमग डोल] --- १. कुनै स्थिति, वातावरण आदि यताउति भएर डगमगाएको; अस्थिर। २. जलमय; जलाम्मे।
डाँस्नु- --- स.क्रि. [√ डाँस+नु] --- १. अरूलाई फकाईफुल्याई कुनै वस्तु लिनु; डस्नु। २. धुत्ने काम गर्नु; ठग्नु।
डाँस- --- ना. [सं. दंशी] --- गाईबस्तुलाई लाग्ने एक जातको ठुलो जङ्गली सिँगो।
डाइनामा- --- ना. [अड्. डाइनामो] --- सवारी साधन वा यन्त्रलाई गतिशील तुल्याउन विद्युत् निकाल्ने एक किसिमको सानो यन्त्र।
डाइनी- --- ना. [सं. डाकिनी] --- अरूलाई वशमा पारी दुःख दिन खोज्ने आइमाई; डङ्ङ्किनी।
डाइनी बोक्सी- --- ना. --- अरूलाई वशमा पार्न खोज्ने र टुनामुना गर्ने आइमाई; डाइनी र बोक्सी।
डाइनु- --- ना. --- १. मकै आदिको ठेट्नु; अटेर्नु। २. रानु भइनसकेका पोथी मौरी आदि; रानु मौरीको पूर्वरूप।
डाइरेक्टर- --- ना. [अड्.] --- हे. निर्देशक।
डाइरेक्टरी- --- ना. --- वर्णक्रमानुसार टेलिफोनको नाम, नम्बर लेखिएको वा छापिएको पुस्तिका; टेलिफोन निर्देशिका।
डाक्नु- --- स.क्रि. [डाक+नु] --- १. अरूलाई 'आऊ' भन्नु; नजिक बोलाउनु, पुकार्नु। २. निम्तो गर्नु।
डाक- --- ना. [सं.] --- १. निम्न कोटिमा पर्ने एक देवयोनि। २. साधक पुरुष वा साधनाका शक्तिले बताइएको कुनै कुरो।
डाक२- --- ना. [डाक्+अ] --- कसैलाई डाक्ने वा बोलाउने काम।
डाकबोलाउ- --- ना. --- डाक्ने र बोलाउने काम; बोलावट; निम्तो।
डाकिनी- --- ना. [सं.] --- १. कालीका वरपर रहने एक स्त्रीगण; एक पिशाचिनी। २. डाइनी; बोक्सी।
डाकिनु- --- क.क्रि. [डाक्+इ+नु] --- डाक्ने काम गरिनु; बोलाइनु।
डाक्टर- --- ना. [अड्.] --- १. आधुनिक र वैज्ञानिक पद्धतिअनुसार रोगको परीक्षण तथा उपचार गर्ने चिकित्सक। २. विश्वविद्यालयद्वारा कुनै विशिष्ट विद्वान्लाई सम्मानार्थ वा अनुसन्धाताले नियमानुसार पूर्ण गरेको कुनै अनुसन्धानात्मक गहन कृतिका निमित्त दिइने उच्च उपाधि।
डाक्टरी- --- ना. --- डाक्टरको काम; आधुनिक तथा वैज्ञानिक चिकित्साशास्त्र।
डाङडुङ- --- क्रि.वि. [अ.मू. डाङ् (द्वि.)] --- कुनै काम हडबडसाथ वा चटपटाएर गर्ने गरी।
डाङडुडे- --- वि. --- १. डाङडुङ काम गर्ने; हडबडे स्वभावको। २. बेढङ्गी; घुमेको। ना. २. अक्षरारम्भ वा अक्षरअभ्यासका क्रममा दिइने 'ड' अक्षरको नाम; डकार।
डाङ्कृति- --- ना. [सं.] --- भ्याली, घण्ट आदिबाट निस्कने शब्द।
डाङ्ग्री- --- ना. [डाङ्ग्रो+ई] --- १. भित्री कपडाको बचाउका निम्ति मिस्त्री आदि कामदारले लगाउने, ठुलो मोहोता भएको सुरुवाल र छोटो कमिज जोडेर सिइएको पोसाक। २. देउताको पूजाआजाको प्रबन्ध मिलाउने व्यक्ति।
डाङ्ग्रे- --- ना. [डा‌ङ्ग्रो+ए] --- १. धामीझाँक्रीको विद्या वा काम सिक्ने मानिस; धामीझाँक्रीको चेलो। २. धामीझाँक्रीले फलाक्ता गरिने सम्बोधन। वि. ३. उँडाक; ठुलो; डाङ्ग्रो।
डाङ्ग्रे बेत- --- ना. --- एक जातको बेत।
डाङ्ग्रे सारौं- --- ना. --- एक प्रकारको ठुलो सारौं; रुपी; सारिका।
डाङ्ग्रो- --- ना. [डाँगो+रो] --- १. झारफुके काममा पूजाआजाको प्रबन्ध मिलाउने व्यक्ति; डाङ्ग्री। २. नीच मानिस वा दुच्छर गाईबस्तु। ३. कामी जातिलाई हियाएर भनिने शब्द। वि. ४. उँडाक; ठुलो।
डाडनी- --- ना. [फा. दादन] --- जग्गाको बाली नकाटिँदैमा उब्जनीको अनुमान गरी कृषकलाई दिइने पेस्की वा अग्रिम मूल्य।
डाडु- --- ना. [ सं. दर्वी] --- दाल, तरकारी आदि चलाउने वा उघाउने, समाउने केही लामो डन्डी भएको कचौराजस्तो बाटुलो भाँडो।
डाढ्नु- --- स.क्रि. [डाढ+नु] --- फकाईफुल्याई अरूको वस्तु लिनु; डाँस्नु; धुत्नु।
डाढ- --- ना. [ सं. दाह] --- अर्काको सुखसम्पत्ति, उन्नतिप्रगति आदि देखेर हुने ईर्ष्या; आहिस; डाह।
डाढिनु- --- क.क्रि. [डाढ+इ+नु] --- डाढ्ने काम गरिनु; डाँसिनु।
डाढे- --- वि. [डाद्+ए] --- १. अरूको कुभलो र आफ्नो मात्र भलो होस् भन्ने कलुषित भावना भएको (व्यक्ति)। २. डाढ गर्ने; आहिसे; ईर्ष्यालु; असन्तोकी।
डाबर- --- ना. --- १. कुनै विषालु वस्तु बिझ्नाले वा लाग्नाले शरीरमा उछिने दाग। २. खटिरो आउने बेला रक्तविकारका कारणले शरीरमा देखिने दाग। ३. एउटा आयुर्वेदिक औषधि निर्माता प्रसिद्ध कम्पनी।
डाम्नु- --- स.क्रि. [सं. दाह+नु] --- १. तातेको फलाम, भरभराउँदो आगो आदिले शरीरमा कुनै प्रकारको चिह्न लाग्नु। २. मृतकको किरिया गर्दा साँढे छोड्नका निम्ति बहरका फिलामा तताइएको फलामे चक्र तथा त्रिशूलले चिनु लगाउनु। ३. डामल गर्नु।
डाम- --- ना. --- १. पोलेर, डामेर, घाउखटिरा उब्जेर, चोटपटक लागेर आदि कारणले शरीरका कुनै भागमा बस्ने दाग वा चिह्न; खत। २. कुनै वस्तुले नरम ठाउँमा थिच्ता पर्ने त्यही आकारको चिह्न। ३. मानिस, बस्तु आदिका पाइलाको चिह्न; डोब।
डामल- --- ना. [डाम्+अल] --- १. तताइएको फलाम, चक्र, त्रिशूल आदिले डाम्ने काम; २. त्यसरी डामेर बसेको दाग।
डामिनु- --- स.क्रि. [डाम्+इ+नु] --- डाम्ने काम गरिनु, दामल गरिनु ।
डाम्नो- --- ना. [डाम+रो] --- १. गाईबस्तुलाई हियाएर वा रिसले भनिने शब्द। २. डामेर छोडिएको साँढे।
डाम्रो- --- वि. [डाम+रो] --- भित्र गेडा वा गुदी नभई खाली भएको; फोस्रो (कोसो, दाना आदि)।
डायर- --- ना. [अङ्.] --- हे. दायर।
डायरी- --- ना. [अङ्.] --- १. दिनभरका उल्लेखनीय वा स्मरणीय कामकुराको विवरण सङ्क्षिप्त रूपमा लेखिने पुस्तिका; दैनन्दिनी। २. जीवनसित सम्बन्धित वा सामयिक महत्त्व रहने क्रमबद्धतासहितको रोचक लेख।
डायल- --- ना. [अङ्.] --- अङ्क वा समयसङ्केत लेखिएको, मास्तिर सुई घुम्ने, घडीका मुखको चक्का।
डायल टोन- --- ना. --- टेलिफोन गर्नु ठिक हुन्छ भन्ने सङ्केतक ध्वनि।
डार्नु- --- स.क्रि. [सं. दर्वी+नु] --- १. तताएको तेलघिउमा कुनै वस्तु फुराउनु; झान्नु। २. हाल्नु।
डारिनु- --- क.क्रि. --- डार्ने काम गरिनु; फुराइनु।
डाल- --- ना. [√ डौल] --- १. कामकाज नगरी ढाँचाकाँचा पार्ने काम। २. आदत; बानी। ३. डौल।
डालाडाली- --- ना. [डालो+डाली] --- सानाठुला डालाको समूह।
डालिनु- --- अ. क्रि. [डाल्+इ+नु] --- कामकाज केही नगरी लरखरिनु; अल्लारिनु ।
डाली- --- ना. [डालो+ई] --- सानो डालो।
डाले- --- वि. [डालो+ए] --- १. डालो बोक्ने; डालाको वा डालोसम्बन्धी। २. मृतकको क्रियाकर्मका लागि आवश्यक सरसामान हालेको डालो बोकेर ढिकुरामा लैजाने (मानिस)। ३. डालामा हालेर ल्याइने वा डाला (हाँगा) काटेर लिइने (घाँस, स्याउला आदि)।
डाले घाँस- --- ना. --- स्याउले घाँस।
डालो- --- ना. [सं. डल्लक] --- बाँस, निगाला आदिका चोयाले बुनेको, अन्नपात हाल्ने, फराक मुख भएको केही गहिरो भाँडो।
डासुल्लो- --- ना. [डास+उल्लो] --- दुधमा पिठो रयालेर खोलेजस्तो पारी बनाइने खाद्य पदार्थ।
डाह/डाहा- --- ना. [ सं. दाह] --- १. अरूको सुखसम्पत्ति, उन्नतिप्रगति देख्न नसकेर मनमा हुने दुःख; मानसिक पीडा वा चिन्ता; दाहा। २. छटपटाहट; रन्थनी।
डाहिल्ले- --- वि. [डाहिल्लो+ए] --- अरूको डाह गर्ने; डाहा गर्ने स्वभावको; इखालु।
डाहिल्लो- --- वि. [डाहा+इल्लो] --- डाही; इखालु; डाहिल्ले।
डाही- --- ना. [डाहा+ई] --- डाहा गर्ने बानी भएको; ईर्ष्यालु।
डाहुक- --- ना. [सं.] --- नदीका छेउछाउमा रहने हुटिट्याउँका आकारको एक जातको चरो।
डिंगनु- --- ना. [डिंगो+नु] --- गाईबस्तु धपाउनका निम्ति गोठालाले हातमा लिने लौरो।
डिंगर- --- ना. [√ डिङ्गर] --- हे. डिङ्गर।
डिंगरी- --- ना. --- नचाहिँदो होहल्ला, सानोतिनो हल्ला।
डिंगो- --- ना. [डिङ्गर+ओ] --- १. गाईगोरुलाई झोकले वा माया गरेर भनिने शब्द; डिङो। २. जवान अवस्थाको गाई वा गोरु; बस्तुभाउ। ३. मरेको जन्तुको सिनु। वि. ४. काम छलेर ठगीठगी खान पल्केको सुकुलगुन्डो; लन्ठ।
डिक- --- ना. --- बन्धकी; धितो।
डिको- --- ना. [सं. दृक्] --- देवनागरी अक्षरका शिरमा तानिएको वा तानिने तेर्सो धर्को वा रेखा।
डिग- --- ना. [सं. दिक्] --- बन्दुक, तोप आदिको निशाना वा लक्ष्य।
डिग्री- --- ना. [अड्] --- १. विश्वविद्यालयको स्नातकोत्तर परीक्षामा उत्तीर्ण हुनेले पाउने उपाधि। २. गर्मी, ज्वरो आदिको तापमान नाप्ने वैज्ञानिक यन्त्र; थर्मामिटर । ३. कुनै कोणको अंश।
डिग्री- --- ना. [अङ्. डिक्री] --- देवानी अड्डाबाट पाइने मुद्दामामिलाको जितापत्र।
डिङ- --- ना. [सं. डिङ्गर] --- कसैसित गरिने फाइँफुट्टी; भएनभएको धाक।
डिङो- --- ना. --- हे. डिंगो।
डिङ्गर- --- ना. [सं.] --- १. धूर्त र धोकेबाज मानिस; तुच्छ व्यक्ति। २. नोकरचाकर । ३. तुच्छ, कालो र मोटोघाटो मानिस। ४. नाङ्गाफुस्रा जोगीहरूलाई निन्दा गरी भनिने शब्द।
डिङ्गरी- --- ना. --- कसैलाई पिट्ने काम; चुटाइ; (उदा.- निहुँ खोजाहाले डिङ्ङ्गरी नखाई चेत्दैन)।
डिना/डिड्नु- --- ना. [√ डिंगनु] --- लट्ठी; डिंगनु।
डिजाइन- --- ना. [अड्.] --- कुनै वस्तुको बनोट वा त्यसको ढाँचा; छाँट।
डिजिटल घडी- --- ना. [अड्. डिजिटल घडी] --- रेडियोमा कार्यक्रमको सञ्चालनजस्ता महत्त्वपूर्ण कार्यका लागि उपयोगी हुने, सेकेन्डसहितको समय सूचित गर्ने विशेष किसिमको घडी।
डिजेल- --- ना. [अड्.] --- मोटर, ट्रक आदि चलाउन उपयोग गरिने तेल वा इन्धन।
डिटा- --- ना. [डिटो+आ] --- पाडाबाछाहरू बाँध्ने ठाउँ।
डिटो- --- वि. --- बियाएको छ महिनापछि नथाकुन्जेलको (गाईभैंसी); बकेर्नु।
डिट्ठा- --- ना. [सं. डित्थ] --- नायब सुब्बाभन्दा तल र मुखियाभन्दा माथि पर्ने पहिले पहिले बढी प्रचलित एक निजामती दर्जा।
डिट्ठो- --- ना. [√ डिट्ठा] --- हे. डिट्ठा; नाइके; नायक।
डिठ- --- ना. [√ दीठ] --- दृष्टि; हे. दीठ।
डिण्डिम- --- ना. [सं.] --- पानीमा बस्ने सर्प, पानीसर्प।
डिण्डिम- --- ना. [सं.] --- १. एक किसिमको ढोल बाजा। २. डिबडिबे।
डित्य- --- ना. [सं.] --- १. श्याम वर्णको राम्रो र विद्वान् युवक। २. काठद्वारा बनाइएको हात्ती।
डिन- --- ना. [अङ्.] --- विश्वविद्यालयअन्तर्गत रहने कुनै अध्ययन, सङ्काय वा संस्थानका प्रशासन प्रमुख वा अध्यक्ष।
डिपो- --- ना. [अङ्.] --- १. बिक्रीवितरण वा आपूर्तिका निम्ति कुनै सामान राखिने केन्द्र; गोदाम; भण्डार। २. सेनामा नयाँ जवानहरू भर्ती गर्ने र तालिम दिने ठाउँ।
डिप्लोमा- --- ना. [अड्.] --- शैक्षिक क्षेत्रमा प्रमाणपत्र र स्नातकोत्तरका बिचमा रहेको, योग्यताक्रम वा परीक्षाको प्रामाणिक तह; उपाधि;
```
-------------------

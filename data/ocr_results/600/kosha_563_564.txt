-------------------
```
ढिकीच्याउँ --- ना. --- १. लामा मसिना बाङ्गाटिङ्गा आठवटा खुट्टा हुने माकुराको ढाँचाको कालो किरो। वि. २. लऱ्याङबऱ्याङ चालले काम गर्ने; लोसे (मानिस)। ३. लेच्याएर हिँड्ने (मानिस); खोरन्डो।
ढिकुरी --- ना. [ढुकुरी] --- १. धान राख्ने भकारी। २. ढुकुटी।
ढिकुरी- --- ना. [ढिकुरो ई] --- ढिकुरोको लघु रूप; सानो ढिकुरो। (उदा.- बिचरी बुढियाको ढिकुरी उठाउने पनि कोही भएनन्)।
ढिकुरो --- ना. [ढिक+उरो] --- १. प्रेतक्रियाका निम्ति दश दिनसम्म पिण्ड दिइने वेदी; अन्त्येष्टिस्थल। २. माटाको ढिस्को; ढिस्कुरो । ३. थकालीको एक किसिमको व्यापारिक प्रथा।
ढिकुवा- --- ना. [ढिक+उवा] --- कोलमा रहने, बियाका टुप्पाबाट कात्रीमा जोडिने काठ।
ढिके- --- वि. [ढिको+ए] --- ढिको भएको; ढिको हुने।
ढिके नुन- --- ना. --- ढिकाढिका परेको एक जातको नुन ।
ढिके पर्वत- --- ना. --- वरिपरि खाल्टाखुल्टी भई ढिकाढिकाजस्तो परेको देखिने पहाड।
ढिकेरी- --- ना. [ढिकी+एरी] --- १. ढिकी रहने सानो कटेरो; ढिकीकटेरो। २. धान कुट्ने ठाउँ; ढिकडी।
ढिको- --- ना. [सं. ढिक्क] --- धुलो नभएको वा नफोरिएको डल्लो; ठुलो डल्लो; ढोल।
ढिगुर- --- ना. [थ.] --- बर्सेनि सदस्यहरूले तोकिएको रकम बुझाउने र खरखाँचो भएको बेला त्यसबाट आफ्नो काम चलाउने, थकाली जातिमा प्रचलित एक किसिमको साझा संस्था वा सङ्गठन।
ढिङ- --- ना. [सं. ध्वान] --- भगनासिका; योनिगुटिका; टिसी।
ढिठो- --- ना. [सं. धृष्ट] --- बोल्नमा सिपालु वा धक, लाज, सङ्कोच आदि नमान्ने; पुक्खलो।
ढिपी- --- ना. [सं. धृष्ट] --- हुने वा नहुने कुनै कुरामा बारम्बार गरिने जोडसितको आग्रह; एकोहोऱ्याइँ; हठ; जिद्दी।
ढिपीवाल- --- वि. --- ढिपी गर्ने; हठी; जिद्दीवाल।
ढिब्री- --- ना. [√ ढिम्री] --- मटीतेलको बत्ती बाल्ने धातु वा माटाको सानो भाँडो; कुपी।
ढिम्री- --- ना. --- माझमा प्वालभित्र पेच भएको, डन्डीमा कस्ने चार वा छपाटे फलामको रिङदार चक्का।
ढिम्री कस्नु --- टु. --- काममा जोतेर, मर्का पारेर वा पैसामा बेसरी कसेर दुःख दिनु।
ढिलाइ- --- ना. [√ ढिलो/ढिलाउ (+आइ)] --- ढिलाउने भाव, क्रिया वा प्रक्रिया; बियाँलोपन।
ढिलाइसुस्ती --- ना. --- कामकाज छिटोछरितो नगर्ने बानी; लोसे चाल।
ढिलाइनु- --- अ.क्रि. --- कामकाजमा ढिलो होइनु।
ढिलाउनु- --- अ.क्रि. --- १. कामकाज गर्दा ढिलो वा बियाँलो हुनु। २. काममा छिटोछरितो नभई सुस्त हुनु, जुम्सो हुनु।
ढिलासुस्ती- --- ना. --- गर्नुपर्ने कामकाज समयमा नभई ढिलो हुने चाल; ढिला र सुस्ती।
ढिलो --- वि. [प्रा. ढिल्ल] --- १. बियाँलो गर्ने स्वभावको, साहै बिस्तारै काम गर्ने; जुम्सो। क्रि.वि. २. अबेर; बियाँलो; सुस्ती।
ढिल्याइँ- --- ना. [√ ढिल्याउ (+आईं.] --- कामकाज गर्दा ढिलो हुने चाल; ढिलोपना।
ढिल्याइ- --- ना. --- ढिल्याउने भाव, क्रिया वा प्रक्रिया।
ढिल्याइनु- --- क.क्रि. --- काममा ढिलो गरिनु।
ढिल्याउनु- --- स.क्रि. [ढिलो+याउ+नु] --- कामकाज गर्दा लाग्ने समयभन्दा विलम्ब वा ढिलो गर्नु; ढिलो पार्नु।
ढिस्कनु/ढिस्कनो- --- ना. [ढिस्को+नु/नो] --- सानो ढिस्को।
ढिस्काढिस्की- --- ना. [ढिस्को ढिस्को] --- सानाठुला धेरै ढिस्काको समूह।
ढिस्कानाढिस्कनी- --- ना. [ढिस्कना+ढिस्कना] --- सानाठुला धेरै ढिस्कनाको समूह।
ढिस्कानु/ढिस्कानो- --- सर्व --- किटेर नदेखाइने कुनै व्यक्तिका सट्टामा आउने शब्द; फलानो; ढिकानो; अमुक। स्त्री. ढिस्कानी।
ढिस्कुरो --- ना. [ढिस्को+उरो] --- ससानो खालको ढिस्को।
ढिस्को- --- ना. [√ ढिक] --- माटो, ढु‌ङ्गो आदिको अग्लो रास वा थुप्रो; जमिनको सानो थुम्को।
ढिस्सा- --- ना. --- १. ठेलाइ, दबाइ। २. दलाली गरेर कुनै वस्तु प्रचलित भाउभन्दा सस्तोमा लिने काम।
ढूँड्नु- --- स.क्रि. [सं. ढुण्डन+नु] --- धुइँधुइँतीसित खोजी गर्नु; खुबसँग खोज्नु।
ढूँडाइ- --- ना. --- ढूँड्ने भाव, क्रिया वा प्रक्रिया।
ढूँडाइनु- --- क.क्रि. --- ढूँड्न लाइनु।
ढूँडाउनु- --- प्रे.क्रि. --- ढूँड्न लाउनु, खोजी गराउनु।
ढूँडिनु- --- क.क्रि. --- खोजी गरिनु ।
ढुंडी- --- ना. --- दही, मही आदि वस्तु सड्दा निलो वा हरियो देखिने विकारयुक्त झुस; दुसी।
ढुंडी किरो --- ना. --- दुसीमा पर्ने किरो; ढुसीकिरो।
ढुक्नु- --- स.क्रि. [प्रा. ढुक्कइन] --- १. कसैबाट केही पाउने आशामा कुरेर बस्नु; धर्ना कस्नु। २. कोही आउने बाटो हेर्नु; अवसर पर्खेर बस्नु।
ढुकढुक --- क्रि.वि. [अ.मू. ढुक्+अ (द्वि.)] --- १. डर, आवेग आदिले मुटु हल्लने गरी। २. कसैलाई हातले बिस्तारै कुट्दा शब्द आउने चालले। ३. कुनै वस्तुमा ठोकिँदा ढाकढुक शब्द निस्केर ।
ढुकढुकाइ- --- ना. --- ढुकढुकाउने क्रिया वा प्रक्रिया।
ढुकढुकाइनु- --- अ.क्रि. --- ढुकढुकाउने होइनु।
ढुकढुकाउनु- --- अ.क्रि. --- डर, आवेग आदिले मुटु ढुकढुक गर्नु; डराउनु।
ढुकढुकी- --- ना. --- मुटुको गति वा धड्कन; धुकधुकी।
ढुकढुक्याइ- --- ना. --- ढुकढुक्याउने क्रिया वा प्रक्रिया।
ढुकढुक्याइनु- --- ना. --- ढुकढुक्याउन लाइनु; डिम्क्याइनु।
ढुकढुक्याउनु- --- स.क्रि. --- ढुकढुक आवाज निस्कने गरी मुड्कीले हान्नु; डिम्क्याउनु ।
ढुकना- --- ना. [ढुक्+अन] --- अरूबाट केही पाउने आसले ढुक्ने काम; ढुकेसो; धर्ना; प्रतीक्षा।
ढुकन्ते- --- वि. [ढुक्+अन्ते] --- अरूको आस गरेर ढुकिरहने; ढुकुवा।
ढुकुटी- --- ना. [नेवा. धुकुति] --- १. सुरक्षित रूपमा रुपियाँपैसा, सुनचाँदी आदि नगद वस्तु राख्ने वा थन्क्याउने कोठो; भँडार; तहबिल। २. कठवार वा टिन आदि ठोकेर बनाइएको अनाज राखिने खण्ड वा कोठो; धनसार।
ढुकुटीखाट- --- ना. --- माथि सुत्ने र तल मालमत्ता राख्न ढुकुटी हुने गरी बनाइएको खाट।
ढुकुमुकु- --- ना. [अ.मू. ढुक्+उ (द्वि.)] --- एक जना बस्ने र अरूले निहुरिएर उसको पिठ्यूँमा मुड्कीले बिस्तारै हिर्काएर खेलिने बालखेल।
ढुकुरे- --- ना. [ढुकुर+ए] --- ढुकुरजस्तो; ढुकुरका ढाँचाको।
ढुकुर- --- ना. [अ.मू.] --- 'ढुकुरकुर' गरेर कुर्लने परेवाभन्दा सेख सानो एक जातको चरो।
ढुकुरे छाती- --- ना. --- निकै पोटिलो भई उठेको र कोठारचाहिँ नफुकेको छाती।
ढुकुवा- --- वि. [ढुक्+उवा] --- ढुक्ने स्वभावको; ढुक्ने; ढुकन्ते।
ढुकेसो- --- ना. [ढुक्+एसो] --- अर्काबाट केही पाउने आस गरेर ढुक्ने काम; ढुकना।
ढुक्क- --- क्रि.वि. [अ.मू. ढुक्+क] --- १. मुड्कीले हान्दा जोडसित शब्द आउने गरी २. डरत्रास आदिले एक्कासि मुटु धड्केर । ३. कुनै कामकुरामा निर्धक्क हुँदै । ४. वायु बढेर डकार आउने गरी (बालबोलीमा)।
ढुक्क्याइ- --- ना. --- ढुक्क्याउने क्रिया वा प्रक्रिया।
ढुक्क्याइनु- --- क.क्रि. --- ढुक्क्याउने काम गरिनु; मुक्क्याइनु।
ढुक्क्याउनु- --- स.क्रि. --- ढुक्क आवाज आउने गरी मुड्कीले हान्नु; मुक्क्याउनु; ढुकढुकाउनु।
ढुङ्गा- --- ना. [√ ढुङ्गो] --- १. सीमा वा सिमानामा गडिएको चिनु। २. पत्थर; शिला; पाषाण; ढुङ्गो।
ढुङ्गाको खलल- --- ना. --- सिमानामा रहेको लट्ठा वा निर्धारित क्षेत्र, रेखा, चिनु आदिसम्बन्धी गोलमाल; साँधको विवाद वा झगडा।
ढुङ्गाखानी- --- ना. --- घर, बाटो आदिको निर्माणका निम्ति ढुङ्गाहरू झिक्ने खानी।
ढुङ्गाफोर- --- ना. --- लामो चुच्चो, सेतो घाँटी, काला पखेटा र लामा लामा खुट्टा हुने, नदीको छेउछाउमा बस्ने, एक जातको चरो; एक जातको सारस; मुँडीफोर।
ढुङ्गिया- --- ना. [ढुङ्गो+इयो --- सानो ढुङ्गो। (उदा.- ढुङ्गिया आयो छातीमा थिच्यो। - लोकगीत)।
ढुङ्गिलो --- वि. [ढुङ्गो+इलो] --- बढी ढुङ्गा भएको; माटोमा ढु‌ङ्गा मिसिएको।
ढुङ्गे- --- वि. [ढुङ्गो+ए] --- ढुङ्गाले बनेको; ढुङ्गोजस्तो; ढुङ्गाको।
ढुङ्गेच्याउ- --- ना. --- ढुङ्गामा उम्रने, कालो लामो डाँठ हुने, फुस्रो खालको, भुईंमा सेता टीका हुने, टुसाजस्तो एक जातको च्याउ।
ढुङ्गेधारो --- ना. --- डॅडका ढाँचाले ढुङ्गा काटेर तथा खोपेर बनाइएको, मूलको पानी बगाउने वा खसाल्ने धारो।
ढुङ्गेन ढुङ्ग्यान- --- वि. --- धेरै ढुङ्गा अथवा ढुङ्गैढुङ्गा भएको (जमिन)।
ढुङ्गेन ढुङ्ग्यान फूल- --- ना. --- ससाना आकारको हुने र गुलाफी रङमा फुल्ने एक किसिमको फूल।
ढुङ्गेन ढुङ्ग्यान माटो- --- ना. --- ढुङ्गा भएको वा ढुङ्गा मिसिएको, उब्जाउ कम हुने माटो ।
ढुङ्गो- --- ना. [सं. ध्वान] --- १. घर, बाटो, मूर्ति आदिको निर्माणकार्यमा उपयोग हुने, प्रायः घन आदि फलामे वस्तु वा स्फोटक पदार्थले मात्र फोर्न र छिना आदिले मात्र खोप्न सकिने साह्रो खँदिलो वस्तु; पत्थर; शिला; पाषाण। २. देशको सिमाना छुट्ट्याउनका लागि गाडिने वा बनाइने ढुङ्गा आदिको चिनु; लोंकिल। ३. राज्य (दिव्य.)।
ढुङ्ग्री ना. [ढुङ्ग्रो ई] --- १. कानका माझमा भित्रपट्टि लगाइने जडाउदार वा बुट्टे गहनाविशेष। २. सानो ढुङ्ग्रो। ३. आगो फुक्न प्रयोग गरिने ढु‌ङ्ग्रो; लोहोरी।
ढुङ्ग्री प्वाँख ना. --- चराचुरुङ्गीका बचेराहरूको नयाँ उम्रेको प्वाँख ।
ढुङ्ग्रो- --- ना. --- भित्रपट्टि खोक्रो भएको बाँस, पाता, काठ आदिको नलीजस्तो वस्तु; आगो फुक्ने नली।
ढुङ्ग्याइ- --- ना. --- ढुङ्ग्याउने क्रिया वा प्रक्रिया।
ढुङ्ग्याइनु- --- क.क्रि. --- ढुङ्ग्याउने काम गरिनु ।
ढुङ्ग्याउनु- --- स.क्रि. --- १. ढुङ्ग्रोजस्तो गराउनु। २. फुइँफाइँ गरेर पनि काम गर्न नसक्नु, नेठ्नु।
ढुट्यान --- ना. --- हे. ढुटेन ।
ढुटी- --- ना. [ढुटो+ई] --- ढुटोको लघु रूप।
ढुटीमाटी- --- ना. --- भएभरको (ढुटो र माटोपर्यन्तको अभिप्रायमा) धनमालको नाश वा बरबादी; सर्वस्व; सिरीखुरी।
ढुटेन- --- ना. [ढुटो+एन] --- धेरै ढुटो भएको स्थिति; ढुट्यान।
ढुटो- --- ना. --- चामल केलाउँदा छानिएको मसिनु भुसको धुलो; मिहिन भुस।
ढुडुङ- --- ना. --- पश्चिम नेपालको दार्चुला जिल्लातिर प्रचलित, मृतकका नाउँमा धुमधामसँग गरिने एक प्रकारको श्राद्ध।
ढुण्डन- --- ना. [सं.] --- खोज्ने काम; खोजी; अन्वेषण।
ढुण्डिराज - --- ना. --- शिवपुत्र; गणेश।
ढुनमुन- --- क्रि.वि. [अ.मू. दुन+अ (द्वि.)] --- १. भाउन्न भएर लड्न खोज्ने गरी; रिंगटाले घुमाएर वा हुत्तिएर। २. नशा आदिले धऱ्याङधुरुङ गरी। ३. सोचविचार आदिमा अस्थिरता आएर। ना. ४. घुमाउने, रिंगाउने, लरबरिने वा लकपकिने चाल।
ढुनमुनाइ- --- ना. --- दुनमुनाउने क्रिया वा प्रक्रिया।
ढुनमुनाइनु- --- अ.क्रि. --- दुनमुनाउने होइनु।
ढुनमुनाउनु- --- अ.क्रि. --- हे. ढुनमुनिनु।
दुनमुनिनु- --- अ.क्रि. --- रिंगटा लागेर वा बेहोस भएर पछारिन खोज्नु; धऱ्याङमऱ्याङ हुनु; धरमराउनु ।
ढुनमुन्याइ- --- ना. --- दुनमुनिने काम वा किसिम।
ढुनमुन्याइनु- --- क.क्रि. --- दुनमुनिने पारिन; बेहोस तुल्याइनु; धरमऱ्याइनु।
ढुनमुन्याउनु- --- स.क्रि./प्रे.क्रि. --- १. दुनमुनिने गराउनु, दुनमुन पार्नु। २. पिटेर अथवा लागु पदार्थ खुवाएर धरमर पार्नु; बेहोस तुल्याउनु; मूर्च्छा पार्नु।
ढुनमुन्याहट - --- ना. --- दुनमुनिने तथा ढुनमुन्याउने अवस्था वा किसिम।
ढुनुमुनु- --- क्रि.वि. [दुनमुन] --- १. केटाकेटी रमाएर वरिपरि घुम्दै खेल्ने चाल। २. रिंगटा वा बेहोसीले ढुनमुनिने गरी; दुनमुन।
दुर्र- --- क्रि.वि. [अ.मू. दुर्+र] --- अपानवायु छोड्दा आवाज निस्कने
```
-------------------

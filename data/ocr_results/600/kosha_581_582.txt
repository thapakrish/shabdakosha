-------------------
```
ताँदो --- ना. [सं. तन्तु] --- धनुका दुवै टुप्पामा बाँधेर तान्ने डोरी।
ताँबो- --- ना. [तामा+ओ] --- तामा।
ताः- --- ना. [नेवा.] --- चर्यागीत, नृत्य र भजनहरूमा बजाइने मुजुराभन्दा सानो बाजा; मञ्जरी बाजा।
ताइँ- --- ना. [फा. ताब] --- १. शक्ति वा फुर्ती; पाइँ, तागत। २. घमन्ड, सेखी।
ताइँफाइँ- --- ना. --- निकै फुर्ती देखाउने काम; फुर्तीफार्ती, चुरीफुरी। (उदा.- मान्छे सानो भए तापनि उनी निकै ताइँफाइँ गर्दा रहेछन्।)।
ताइचिन- --- ना. [चिनि.] --- होचो बोट हुने प्रशस्त मात्रामा फल्ने, झन्डै तीन महिनामा पाक्ने सजिलैसँग नझर्ने एक प्रकारको धान।
ताइताप्के- --- ना. [ताइ+ताप्के] --- ताप्केजस्तो तर उत्तानो परेको र बिंड लामो हुने वा दुईतिर कडा भएको, ताप्केको कामसमेत दिने भाँडो; ताई।
ताई- --- ना. [प्रा.] --- सेल, रोटी आदि पकाउन प्रयोग गरिने, पिँध सम्म भई सोझोसँग बिट उठेको र उत्तानो परेको बिंडवाल फलामे भाँडो।
ताईको फुरौलो- --- वि. --- क्षणिक फुर्ती देखाएर मक्ख पर्ने (व्यक्ति) (उदा.- कस्ता-कस्ता कहाँ गए, यो ताईको फुरौलोले के गर्ला?)।
ताउ- --- ना. [फा. ता] --- कागतको नपट्याइएको सिङ्गो पत्र।
ताउ२- --- ना. [प्रा. ताव] --- रोटी पकाइने, बाटुलो फलामे वा ढुङ्गे पातो; तावा।
ताउ३- --- ना. [फा. ताब] --- १. अरूमा प्रभाव पार्न वा रोब जमाउन फुर्तीसँग जूँगा मुसार्ने काम; सेखी गर्ने चाल; घमन्ड। २. तताएर लुगा सम्म्याउने एक किसिमको इस्त्रीजस्तो फलामे साधन। ३. आँच; ताप।
ताउरमाउर- --- ना. [(द्वि.) माउर] --- हिँडाइ, काम गराइ आदिको तालसुर; फुर्तीसाथको तरखर। (उदा.- शान्तिको बिहेको दिन उनकी दिदीको ताउरमाउर कसले हेरिदेओस् ! तपाईं त जात्रा हेर्न जाने ताउरमाउरमा पो लाग्नुभएछ।)।
ताउली- --- ना. [ताउलो +ई] --- सानो ताउलो।
ताउलो- --- ना. [सं. तातल] --- भात, खोले आदि पकाउने साधारण र मझौला खालको तामा, पित्तल आदिको भाँडो।
ताक्नु- --- स.क्रि. --- १. कुनै कुराको चाहना गर्नु; चिताउनु। २. कुनै ठाउँ वा वस्तुलाई एकटक लाएर हेर्नु; नियाल्नु। ३. हालेको ठाउँमा लाग्ने किसिमले सोझो पारेर हेर्नु; लक्ष्य गर्नु; निसाना सोझ्याउनु। ४. मौका पर्खेर बसिरहनु।
ताक- --- ना. [√ ताक्+अ] --- १. अवसर; मौका (उदा.- उनी छोराको बिहे गर्ने ताकमा छन्।) २. उद्देश्य; लक्ष्य (उदा.- ताक राम्रो भएपछि काम पनि सफल हुन्छ।)। ३. हेराइ; दृष्टि (उदा.- एकै ताकमा कान्छोसित पुतली मोहित भइछ।)। ना.यो. ४. तिर; छेक (उदा.- अब दसैंताक हाम्रो भेट हुन्छ।)।
ताकछोपुवा- --- वि. --- ताक छोप्ने; अवसरवादी।
ताकतरह- --- ना. [ताक+तरह] --- कामको प्रारम्भ वा पूर्वरूप; सुरसार।
ताका --- ना. यो. [ताक+आ] --- ताक; छेक।
ताकाताक- --- ना. [ताक+ताक] --- १. परस्परमा ताक्ने काम; मौका छोप्ने काम। (उदा.- तिनीहरू झ्यालमा बसेर ताकाताक गरिरहेछन्।) २. साहै हतार वा खाँचो। (उदा.- आफ्नो खेतीको कस्तो ताकाताक परेको बेला मदेस नझरी सुख पाइएन।
ताकिता- --- ना. [अ. ताकीद] --- गर्नुपर्ने वा सुरु भएको काम चाँडो सक्नलाई लगाइने आत्तुरी; काम छिटै टुङ्ग्याउनका निम्ति गरिने हतारो; तकाजा।
ताकिती --- ना. --- ताकिता।
ताकिनु- --- क.क्रि. [ताक्+इ+नु] --- ताक्ने काम गरिनु; लक्ष्य गरिनु।
ताक्मारु- --- ना. --- छिटै पाक्ने खालको एक जातको धान।
ताखु- --- ना. [भो.ब.] --- ऊन कात्ने एक प्रकारको हाते साधन।
तागत- --- ना. [अ. ताकत] --- प्राणीको शरीरमा सञ्चित शक्ति; सामर्थ्य; बल।
तागतदार --- वि. --- १. तागत भएको; बलियो। २. तागत दिने; तागतिलो (पौष्टिक खानेकुरा आदि)।
तागतवर --- वि. --- शक्तिशाली; बलियो।
तागतिलो --- वि. --- १. तागत भएको; बलियो। २. तागत दिने, पौष्टिक।
तागती- --- वि. --- तागत लाग्ने; तागतिलो।
तागा- --- ना. [प्रा. तग्ग] --- १. जनै। २. धागो।
तागाधारी- --- ना. --- १. जनै लाउने जाति; द्विजाति। वि. २. जनै लाउने।
तागोतगारो --- ना. [(द्वि.) तगारो] --- घरजग्गाको साँध-सिमाना; बार वा गौंडो।
ताछ्नु- --- स.क्रि. [सं. तक्ष+नु] --- १. हतियारद्वारा कुनै पनि वस्तुको बाहिरी भाग (ताला, बोक्रा आदि) खुर्कनु; बोक्रा फाल्नु। २. खुत्त्याउनु; तछार्नु।
ताछतुछ- --- ना. --- ताछ्ने र खुर्कने काम।
ताज- --- ना. [फा.] --- १. राजमुकुट; शिरपेच। २. गन्जिफाको एक रङ। ३. असल; उम्दा ।
ताजन- --- ना. [फा.] --- घोडालाई पिट्ने र तह लाउने छडी।
ताजा- --- वि. [फा.] --- १. नसेलाएको वा बासी नभएको; साजी (खानेकुरा)। २. भर्खर टिपेर ल्याइएको; नओइलाएको (फलफूल)। ३. आलो; ताजा (कुरा, खबर आदि)।
ताजी- --- ना. [फा.] --- १. अरब देशमा पाइने एक जातको घोडा। २. एक जातको घरपालुवा कुकुर ।
ताजुप/ताजुब --- वि. [फा. ताबूब/तअज्जूब] --- १. छक पार्ने; अनौठो खालको। ना. २. अचम्म; आश्चर्य; छक्क।
ताड्नु- --- स.क्रि. [स.ताइ+नु] --- १. गुप्त रूपमा रहेको वा थाहा नभएको कुरो पत्ता लाउनु, पारख गर्नु। २. कस्तो रहेछ भन्ने कुरो खुट्ट्याउनु; लख गर्नु; अनुमान गर्नु; अडकल्नु।
ताड- --- ना. [सं. ताल] --- हाँगाबिँगा नहुने, सोझो टुप्पामा ठुलठुला पात हुने तगरजस्तो एक रुख।
ताडक- --- वि. [सं.] --- ताडन गर्ने, प्रहार गर्ने; पिट्ने।
ताडका- --- ना. [सं.] --- रामायणमा वर्णित रामचन्द्रद्वारा मारिएकी एक प्रसिद्ध राक्षसी।
ताडन/ताडना- --- ना. [सं.] --- १. कुटीपिटी तह लगाउने काम; कुटाइ।
ताडनी --- ना. [सं.] --- कोर्रा।
ताडपत्र- --- ना. [ताडपत्र] --- १. ताडवृक्षको पात (यसमा प्राचीन कालमा ग्रन्थहरू लेखिन्थे।) २. कानका लोतीमा झुन्डिने गरी लगाइने गहनाविशेष।
ताडित- --- वि. [सं.] --- शासना दिइएको; पिटिएको।
ताडिनु- --- क.क्रि. [ताड्+इ+नु] --- ताड्ने काम गरिनु, पिटिनु।
ताडी- --- ना. [सं.] --- १. ताडको रुख। २. ताडको रुखबाट निकालिने एक किसिमको नशादार रस वा मद्य।
ताण्डव- --- ना. [सं.] --- उफ्राइ-कुदाइ बेसी हुने शिवको प्रसिद्ध नृत्य; पुरुषले नाच्ने उद्धत नृत्य।
तात- --- ना. [सं.] --- १. पिता; बाबु । २.आदरणीय व्यक्ति वा मान्यजन। ३. आफूभन्दा सानो व्यक्तिलाई स्नेहपूर्वक गरिने सम्बोधन।
तातापानी- --- ना. [तातो+पानी] --- १. जमिनमुनिबाट गन्धक, चुन आदिको संयोगले तातेर निस्केको पानी। २. काठमाडौँबाट चीनको तिब्बती क्षेत्रमा जाने बाटोमा पर्ने मितेरी साँघुको नजिकै अरनिको राजमार्गको छेवैमा रहेको त्यस्तो पानी भएको प्रसिद्ध ठाउँ।
तातिनु- --- अ.क्रि. [तात्+इ+नु] --- तातो होइनु; गर्मिनु।
तातिल --- ना. [अ. तातील] --- अड्डाखानाहरूमा बिदा भएको दिन; छुट्टी; तातेल।
ताती/ताते- --- ना. --- बिस्तारै हिँड्ने काम; हिँडाइ (बालबोलीमा)।
तातो- --- ना. --- हे. तातिल।
तातो- --- वि. [सं. तप्त] --- १. आगो, घाम आदिको राप भएको; तातेको; गर्मी। २. शरीरमा हुने मधुरो उष्णताका किसिमको; न्यानो। ना. ३. पोल्ने वा डाम्ने आँच; उष्णता; गरम; ताप। ४. कामको उत्साह वा जाँगर।
तातोछारो- --- ना. --- तातो पनि छारो पनि; महत्त्वहीन स्थिति।
तातो न छारो --- वि. --- केही न केही; सार नभएको।
तातोन्यानो- --- ना. --- १. तातो खानेकुरा र न्यानो वस्त्र। २. तातो र न्यानो।
तातो रगत- --- ना. --- भर्खरै निस्केको वा आलो रगत; जोस र रिसमा उम्लने रगत।
तातो रिस --- ना. --- झडङ्ग उठेको रिस।
तात्नु- --- अ.क्रि. [तातो+नु] --- १. आगो, घाम आदिले तातो हुनु, गर्माउनु। २. कुनै कारणले कसैसँग रिसाउनु; झोकिनु। ३. कुनै कामका निम्ति आँटेर तत्पर हुनु।
तात्कालिक- --- वि. [सं.] --- त्यस समयको; त्यही बखतको।
तात्तातै- --- क्रि. वि. [तात्तातो+ऐ] --- तुरुन्तातुरुन्ती; उत्निखेरै; तत्काल।
तात्तातो- --- वि. [तातो+तातो] --- अलिअलि तातो; मनतातो।
तात्पर्य- --- ना. [सं.] --- १. कुनै कामकुराको भित्री अभिप्राय; मतलब; आशय। २. गाँठी कुरो।
तात्पर्यार्थ --- ना. --- वाच्यार्थभन्दा बेग्लैअर्थ; व्यङ्ग्यार्थ।
तात्त्विक- --- वि. [सं.] --- १. तत्त्वज्ञानले युक्त; तत्त्वसम्बन्धी। २. वास्तविक; यथार्थ।
तादात- --- ना. [अ. तअदाद] --- परिमाण; सङ्ख्या; गन्ती। (उदा.- भाषण सुन्न ठुलो तादातमा मानिसहरूको भिड थियो।)
तादात्म्य- --- ना. [सं.] --- एउटा वस्तु अर्को वस्तुसँग मिलेर एक हुने काम वा अवस्था; अभेद मिश्रण वा सम्बन्ध।
तादी --- क्रि. वि. [सं. तद्दिन] --- १. धेरै पहिले; अघिअघि; उहिले। ना. २. बितेको समय।
तादृश- --- वि. [सं.] --- देखाए जस्तै; त्यो जस्तै; त्यस्तै; अनुरूप।
तान्नु- --- सं. क्रि. [सं. तन्+नु] --- १. आफूपट्टि ल्याउनु, खिच्नु, घिच्च्याउनु। २. आफ्नो मत वा पक्षमा ल्याउनु; आकर्षित गर्नु। ३. तन्काउनु, थुत्नु ।
तान- --- ना. [सं.] --- १. कपडा बुन्ने घरेलु यन्त्रविशेष। २. कपडा बुन्न फैलाइएको धागो। ३. फैलावट, विस्तार। ४. मनको एकसुर । ५. सङ्गीतका केही स्वरलाई एकसाथ बजाउने वा गाउने काम; आलाप।
तानतुन- --- ना. --- १. तान्नेवर्ने काम। २.बलतल गरी वा जिनतिन पुऱ्याउने काम। ३. घरको मसिनु काम।
तानपुरा- --- ना. --- चारवटा तार लागेको, पर्दा नभएको, गाउँदा स्वर दिने सितारजस्तो वाद्यविशेष।
तानसेन- --- ना. --- १. नेपालको पश्चिमाञ्चल क्षेत्रमा लुम्बिनी अञ्चलभित्र पर्ने पाल्पा जिल्लाको सदरमुकाम। २. मुगल सम्राट् अकबरको दरबारका नवरत्नमध्येका एक तथा प्रसिद्ध गायक।
ताना- --- ना. [सं. तान] --- १. लयको विस्तारका निम्ति लेघ्रो तान्ने चाल; आलाप। २. मनको लहड; बोली; धुन। ३. राल, सिँगानजस्ता चिप्ला वस्तुको मिहिन तन्तु; डोरी।
ताना- --- ना. [अ. तअनः] --- छेडपेच हानिने बोलाइ; व्यङ्ग्य; छनक।
ताना कस्नु- --- दु. --- छेडपेच हान्नु, आक्षेप गर्नु।
तानातान --- ना. [तान्+आ+तान्+अ] --- परस्परमा जसले सक्यो उसले तान्ने काम; दुई थरीका बिचको तनाइ, खिचातानी।
तानातानी- --- ना. --- तानातान।
तानाबाना --- ना. [सं. तानं+वयन] --- कपडाको तान र बुनोट; तनौटो र बुनौटो।
तानामाना- --- ना. [√ तानाबाना] --- जङ्गीनिजामती कर्मचारीहरूको फित्ता, पगरी, पेटी आदि पहिरन वा चिह्न।
तानासाह- --- ना. [फा.] --- निरङ्कुश वा स्वेच्छाचारी शासक।
तानासाही- --- ना. --- राज्यको सम्पूर्ण अधिकार एउटै व्यक्तिमा निहित रहने राज्यव्यवस्था; अधिनायकवाद।
तानिनु- --- क.क्रि. [तान्+इ+नु] --- तान्ने काम गरिनु; खिचिनु।
तानेतुने --- ना. [√ तानतुन] --- १. कुनै किसिमले गरिने काम; मसिनु काम; तानतुन। वि. २. जिनतिन कामचलाउ हुने; सानोतिनो ।
तानेमाने- --- ना. [तानामाना] --- सानोतिनो खालको कामधन्दा; अल्याङमल्याङ हुने काम।
तान्त्रिक- --- ना. [सं.] --- १. तन्त्रमन्त्र जान्ने वा त्यसको प्रयोग गर्ने व्यक्ति; तन्त्रशास्त्र जान्ने व्यक्ति। वि. २. तन्त्रशास्त्रको; तन्त्रसम्बन्धी।
तान्द्रो- --- ना. [सं. तन्तु] --- १. सागपात, घाँस, पराल आदिको एउटा बोट वा पात; त्यान्द्रो। २. सानो धरो वा डोरो।
```
-------------------

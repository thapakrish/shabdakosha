-------------------
```
थपुवा- --- वि. --- थपेको वा थपिएको; थप भएको; थपिने; थप्ने।
थप्का- --- ना. [अ.मू. थप+का] --- चौंरी गाईको पुच्छर; चमर।
थप्प- --- क्रि. वि. [अ.मू. थप्+प] --- थपक्क; थुपुक्क ।
थप्पड- --- ना. [अ.मू. थप्+पड] --- हातको पन्जाले कसैको गाला आदिमा गरिने प्रहार; चड्कन; झापड, लपेटा।
थप्पड्याइ- --- ना. --- थप्पड हान्ने काम।
थप्प्याइ- --- ना. --- थप्पडले हान्ने कार्य वा काइदा।
थप्पा/थप्पु- --- ना. [अ.मू. थप+पा/पु] --- हे. थप्पड।
थप्प्याइनु- --- क.क्रि. --- थप्पडले हिर्काइनु; पिटिनु।
थप्प्याउनु- --- प्रे.क्रि. / स.क्रि. --- थप्पडले हिर्काउनु; थप्पु दिनु।
थप्रिङ- --- ना. --- पहाडतिरका घरमा माथिल्लो तलामा झिकिएको दलान; खुला मटान।
थम्नु- --- अ.क्रि. [सं. स्तम्भन] --- १. अडिनु; रोकिनु; थामिनु। २. टिक्नु; खप्नु।
थमाइ- --- ना. [थाम्+आइ] --- थाम्ने काम वा काइदा।
थमाइनु- --- क.क्रि. --- थाम्ने वा थामिने तुल्याइनु।
थमाउनु- --- प्रे.क्रि. --- थाम्न लगाउनु; थाम्ने तुल्याउनु।
थमेली- --- ना. [थाम्+एली] --- थाम; खम्बा; खामो।
थमौती- --- ना. [थाम्+औती] --- सरकारी वा गैरसरकारी कुनै पनि सेवामा रहेको व्यक्तिलाई सोही पद र ठाउँमा रही काम गर्न वा साबिकबमोजिम काम गर्न म्याद थप गर्ने काम; खोसुवा वा पजनी नगरी सोही कार्यालय वा संस्थामा रहन कार्यवाही हुने क्रिया; थामिने काम।
थम्बा- --- ना. [सं. स्तम्भ] --- १. केराका बोटको फेददेखि पात पलाउने ठाउँसम्मको भाग; थाम। २. खाँबो; खम्बा।
थर- --- ना. [सं. स्तर] --- १. मूल कुलपरम्पराबाट सन्तानदरसन्तान हुँदै आएको उपनाम; वंशानुगत उपपद। २. प्रकार; किसिम । ३. कुनै थरीका मातहतको आबादी (जग्गाजमिन आदि)।
थरक- --- ना. [सं. स्थानक] --- १. थकाइ मार्ने, सुस्ताउने वा बिसाउने काम। २. ओथाउने वा सेलाउने काम।
थरघर- --- ना. [थर घर] --- १. मध्यकालमा गोरखाली दरबारमा र शाहकालमा राजाहरूको नियमानुसार राजसभा र युद्ध आदिमा भाग लिन पाण्डे, अर्ज्याल, पन्थ, राना, खनाल र बोहरा - यी छ थरका एकएक व्यक्तिलाई राखेर बनाइने एक सङ्गठन, छथर। २. जग्गा नापी गर्ने कारिन्दा। ३. पुर्खाहरूको निवासस्थान; कुलघर; मूल थलो। ४. परम्परादेखिकै कुलीन मानिने परिवार, कुलघरान। ५. नेवारजातिका डङ्‌गोलको घरको मूली; नाइके।
थरथर- --- ना. [अ.मू. थर्+अ (द्वि.)] --- १. त्रास, क्रोध, आश‌ङ्काजस्ता मानसिक संवेग अथवा जाडो, रोग वा कमजोरीका कारणले शरीरमा उत्पन्न हुने कम्प; थुरथुर; लगलग; थर्थर। क्रि. वि. २. थरथर गरेर; थुरथुरी; लगलगी; थरथरी; थुरथुरती; थर्थर।
थरथराहट --- ना. --- थरथराउने क्रिया वा प्रक्रिया; थरथराइ।
थरथरी- --- क्रि. वि. --- थरथरती।
थरथरे- --- ना. [थरथर+ए] --- १. थरथर गरी सम्पूर्ण शरीर वा शरीरका हात, गोडा आदि कुनै कुनै अङ्ग काँप्ने एक रोग। वि. २. थरथर काम्ने; हल्लने। ३. डरछेरुवा।
थरहरी- --- ना. [प्रा. थरहरिअ] --- १. कुनै आपत्ति आइलाग्ने आशङ्काबाट उत्पन्न हुने डर; त्रास। वि. २. थर्कमान; डरले काँपेको; त्रस्त; भयभीत।
थरी- --- ना. [थर+ई] --- १. किसिम; प्रकार। २. गाउँका मुखियामुनिको कर्मचारीको एक पुरानो पद। वि. ३. थरको; थर भएको।
थरी पण्डित- --- ना. --- पढेर नभई थरले मात्र पण्डित।
थरी मुखिया- --- ना. --- गाउँको मुख्य मान्छे; मुखिया र थरीहरू।
थरुनी- --- ना. [थारू नी] --- १. स्त्री थारू । २. थारूकी पत्नी।
थरुवा- --- ना. [थारू + वो --- १. थारू। २. थारूसमाजमा पतिका लागि प्रचलित शब्द।
थरुवानी- --- ना. --- थारूभाषा।
थर्कनु --- अ.क्रि. [थर्क+नु] --- १. डर, त्रास आदिले थरथराउनु; थर्र हुनु; काँप्नु। २. डराउनु ।
थर्कमान- --- वि. [थर्कमान] --- थरहरी; डराएको; भयभीत।
थर्कमान हुनु --- टु. --- डरले साहै आत्तिनु; थरहरी हुनु।
थर्काइ- --- ना. [√ थर्क (+आइ)] --- थर्कने काम।
थर्काइनु- --- क.क्रि. --- कँपाइनु; हल्लाइनु; तर्साइनु; डर देखाइनु।
थर्काउनु- --- स.क्रि. --- कँपाउनु; हल्लाउनु; डर देखाउनु; तर्साउनु, थर्र गराउनु।
थर्किनु- --- क.क्रि. --- काँपिनु; डराउने पारिनु।
थर्की- --- ना. --- १. कपडालाई चारकुने खण्ड बनाई त्यसमा भएका घरमा गोटी चलाई खेलिने एक पुरानो खेल। २. पासा, पच्चिस आदि खेलमा गोटी चाल्न ओछ्याइने र खेल समाप्त भएपछि गोटी आदि समेत राख्न मिल्ने कपडा।
थर्को- --- ना. [थर्क+ओ] --- कम्पन; कम्प; थरथराहट।
थर्थर- --- ना. / क्रि.वि. --- हे. थरथर।
थर्पु --- ना. --- १. बाटाघाटामा बनाइने अस्थायी हिउँदे छाप्रो। २. छाउनी; क्याम्प; पाल। ३. भेक; क्षेत्र।
थर्मलविद्युत्- --- ना. [अङ् थर्मल+सं. विद्युत्] --- कोइलाबाट उत्पादित बिजुली ।
थर्मस --- ना. [अड्.] --- पानी, दुध, चिया आदि कुनै पनि तरल पदार्थलाई धेरै समयसम्म पहिलेकै तापक्रममा राखिरहन प्रयोग गरिने एक प्रकारको बन्द भाँडो।
थरथराइनु- --- अ.क्रि. --- थरथर काँपिन, थर्किनु; डराइनु।
थर्मामिटर- --- ना. [अड्] --- १. सिसीको नलीभित्र पारो हाली बाहिर विभिन्न अङ्क रेखासहित जनाएर ताप नाप्नका निमित्त प्रयोग गरिने एक यन्त्र; तापमापक यन्त्र। २. ज्वर वा प्राणीका शरीरको ताप नाप्ने यन्त्र।
थरथराउनु- --- अ.क्रि. --- मानसिक संवेग (त्रास, क्रोध इ.), जाडो, रोग वा शारीरिक कमजोरीका कारणले थरथर हुनु, कम्प छुट्नु; काँप्नु; हल्लनु; थर्कनु; थुरथुराउनु।
थरथराइ- --- ना. --- थरथराउने क्रिया वा प्रक्रिया; थुरथुराइ।
थर्मोग्राफ- --- ना. [अड्.] --- तापमानमा हुने घटबढलाई निर्देश गर्ने तापमापक यन्त्रको तथ्याङ्कको लेखोट।
थर्र- --- क्रि. वि. [अ.मू. थर्+र] --- १. थर्कने चालले; काम्ने किसिमले। वि. २. थर्कमान; थरहरी; त्रस्त।
थल- --- ना. [सं. स्थल] --- पानीबाहेक पृथ्वीको कुनै ठाउँ; जमिन; भुईं।
थल कमल- --- ना. --- कमल मैं सेता ठुलाठुला बास्नादार फूल फुल्ने बोट वा त्यसैको फूल।
थलथल- --- ना. [अ.मू. थल (द्वि.)] --- १. ज्यादै फिँजिएको गजगजी हिलो; दलदल; धाप; भास। क्रि. वि. २. शरीरमा मासु ज्यादा लागेर हिँड्दावर्दा हल्लने चालले।
थलथले- --- वि. [थलथल+ए] --- १. शरीरको मासु थलथल गर्ने। ना. २. खसी, राँगो आदिको टाउको वा खुट्टा बेसरी पकाएर रस हाली दही मैं जमाइएको मासुको एक परिकार। ३. दलदल; भास; धाप।
थलबम- --- ना. [सं. स्थल+अड्. बम] --- जमिनमा हिर्काएर पड्‌काइने एक विस्फोटक वस्तु; पड्का।
थलहरा --- ना. --- हाल बझाङ जिल्लामा पर्ने उहिलेको प्रसिद्ध एक राज्य।
थला- --- ना. [सं. स्थल] --- १. रोगशय्या; बिरामीको ओछ्‌यान; पथारा। २. जग्गा; स्थान; ठाउँ, थात, थलो।
थलाइ- --- ना. [थाल् (+ आइ)] --- थाल्ने काम; थाल्नी।
थलाइनु- --- क.क्रि. --- थाल्न लगाइनु।
थलाउनु- --- प्रे.क्रि. --- थाल्न लाउनु।
थलामारी --- क्रि. वि. --- १. ढसमस्स परेको वा टसको मस नभई एकै ठाउँमा बस्ने किसिमले। २. थलैबाट उठ्ने वा उफ्रिने किसिमले। ना. ३. त्यसरी खेलिने एक खेल।
थलिनु- --- अ.क्रि. [थला+इ+नु] --- १. निकै बिरामी हुनु; थला पर्नु; ओछ्‌यान पर्नु; रोगाउनु। २. सुत्केरी हुनु। ३. काम रोकिनु।
थलिया- --- ना. [थाल+इया] --- सानो थाल; थाली।
थली- --- ना. [सं. स्थली] --- अग्लो ठाउँको सम्म परेको जमिन; बस्ती बसाल्न योग्य भूखण्ड; टार।
थलो- --- ना. [सं. स्थल] --- १. ठाउँ, थात; जग्गा। २. गाईभैंसी बाँधिने वा बस्ने ठाउँ। ३. किरियापुत्रीले पकाएर खान र पिण्ड दिन जलाशयको नजिक बनाइएको ठाउँ; ढिकुरो । ४. कुनै घटना आदि घटेको ठाउँ; घटनास्थल। ५. पृथ्वी; भूमि।
थलोकिलो- --- ना. --- १. गाईभैंसी बाँध्ने ठाउँ र किलो। २. पशुपालन व्यवसाय। ३. मरेको ठाउँ र बाँधेको किलो। ४. स्त्रीपुरुषले अवैध यौनसम्बन्ध राखेको ठाउँ। ५. दुर्घटनाका लक्षणसहितको दुर्घटनास्थल ।
थल्याइ- --- ना. --- थला पर्ने क्रिया वा प्रकिया।
थल्याइनु- --- अ.क्रि. --- १. थला परिनु; रोगाइनु; ओछ्‌यान परिनु। क.क्रि. २. थला पारिनु।
थल्याउनु- --- प्रे.क्रि. --- १. थला पार्नु; रोगग्रस्त तुल्याउनु। २. काममा बाधा पार्नु।
थसुल्ली- --- वि. [थसुल्लो+ई] --- ठुलो जिउडाल भएकी (आइमाई; ज्यादै मोटी (आइमाई)।
थसुल्लो- --- वि. [थासो + ल्लो] --- १. ठुलाठुला चाक भएको; चाके; पुढे। २. मोटो; थासे। ना. ३. नितम्ब; चाक; फिलो।
थस्सिनु- --- अ.क्रि. [थासो+इ+नु] --- १. खाने चिजबिज आदि आवश्यकताभन्दा बढी थुप्रिनु। २. दिसा गर्न बस्नु। ३. थास लाग्नु। ४. मोटो हुनु।
थस्स्याइ- --- ना. --- १. थस्स्याउने काम वा काइदा। २. थासे अवस्था; मोटाइ। ३. दिसागराइ।
थस्स्याइनु- --- क.क्रि. --- थस्सिने पारिनु।
थस्स्याउनु- --- स.क्रि. --- १. खाने चिजबिज आदि आवश्यकभन्दा बढी थुपार्नु। २. दिसा गर्नु (तुच्छ अर्थमा)।
थाँक्रे- --- वि. [थाँक्रो+ए] --- थाँक्रोमा फल्ने (काँक्रो, फर्सी, तोरियाँ, सिमी, बोडी आदि तर्कारी); थाँक्रोसित सम्बन्ध भएको।
थाँक्रेघाँस- --- ना. --- पातको नसाबाट थाँक्रो (केश कोर्ने साधन) बनाइने एक घाँस।
थाँक्रेबेत- --- ना. --- एक प्रकारको बेत।
थाँक्रेसल्लो- --- ना. --- एक प्रकारको सल्लो।
थाँक्रो- --- ना. --- १. वर्षायाममा फल्ने काँक्रो, घिरौंला, सिमी, इस्कुस आदि लहरालाई प्रशस्त भयाँगिन दिन आडस्वरूप भुईंमा गाडिने काठ, रुखको हाँगो आदि; थाङ्ग्रो। २. थक्रेर लट्टा फुटाउने एक प्रकारको मोटो काँगियो; थाक्रो। ३. तानमा कपडा बुन्दा धागो सम्म्याइने काँगियोजस्तो एक उपकरण।
थाँवल- --- ना. [√ थाउलो] --- बोटबिरुवामा हालिएको पानीलाई यताउति बग्न नदिई त्यहीँ नै जम्ने बनाउन चारैतिर वरिपरि उठाइने माटाको डिल; तरवारो; थाला; आलवाल।
थाइसिस --- ना. [अड्.] --- क्षयरोग; राजयक्ष्मा; सुकेनास; टिबी।
थाउलो- --- ना. --- १. सानो ठाउँ; जमिनको सानो टुक्रो। २. खनजोत गर्दा वा लिपपोत गर्दा खाली रहेको अर्थात् नजोतिएको वा लिपपोत नगरिएको भागको जमिन; राँटो।
थाक्नु --- अ.क्रि. --- १. श्रम वा कामले शरीर गल्नु, थकाइ लाग्नु, थकित हुनु; लस्त हुनु। २. गाईभैंसी आदिले गर्भाधानका कारणले दुध दिन छाड्नु।
थाक्रो- --- ना. --- हे. थाँक्रो।
थाक- --- ना. [सं. स्तुक] --- १. तहतह पारी मिलाएर राखिएको कुनै वस्तुको समूह; खप्ट्याएर राखिएका वस्तुहरूको समष्टि; चाङ। २. पश्चिमी नेपालको एक खोलाको नाम वा त्यसका वरपरको प्रदेश।
थाकल- --- ना. --- खजुर वा खजुरको बोट।
थाकिल- --- ना. --- मलिँलडाको झाम्टो।
थाक्या- --- ना. [भो.ब.] --- ऊनबाट तयार पारिएको एक प्रकारको बलियो डोरी।
थाक्ले- --- वि. [थाकल+ए] --- थाकलसँग सम्बन्धित; थाकलजस्तो; थाकलको।
थाक्ले रायो- --- ना. --- थाकलका जस्तै छिरछिर परेका र पिंकजिएका पात हुने अररो किसिमको रायो; साग खान हुने बिरुवाको एक जात।
थाक्से- --- ना. --- १. थाक खोलाका थकालीबाहेकका शेष तम्बा जाति; हिमाली भोटे। वि. २. फोहरी।
थाङ्क/थाङ्का- --- ना. [सं. स्थान+नेवा. का] --- कागत, कपडा आदिमा अङ्कित बौद्ध धर्मसँग सम्बन्धित रङ्गिन चित्रविशेष; पौबा।
```
-------------------

-------------------
```
टाँड --- ना. [सं. स्थाणु] --- १. चारै सुरमा खाँबा गाडेर वा भित्ता कपेर फल्याक, बाँसका चिर्पट आदि छापी सामान राख्न वा सुत्न बनाइएको मचान। २. मुर्दा बोक्ने खट; शवयान; अर्थी। ३. मालसामानको चाङ लगाउँदा बिचबिचमा परेको छिद्र। ४. दुई नदीका बिचको चुलिएको जमिन।
टाँड घर- --- ना. --- काठपात, पराल आदि राखिने घर; मचान।
टाँडी- --- ना. --- बस्न वा सुत्न मिल्ने ससानो टाँड।
टाँडे- --- वि. [टाँड+ए] --- १. टाँड भएको; टाँडसम्बन्धी; टाँडको । २. टाँड परेको।
टाँडेघर- --- ना. --- टाँडका आकारको घर।
टाँडेजात्रा- --- ना. --- मुर्दालाई मसानघाट पुऱ्याउने जात्रा; शवयात्रा; मलाम।
टाँपो- --- ना. [नेवा. ताँफ] --- पेट र घाँटी सानो भएको, हेर्दा सानो गाग्रीजस्तो देखिने, पानी खाने टुटीदार भाँडो; एक प्रकारको करुवा।
टाँस्नु- --- स.क्रि. [सं. तंस+नु] --- १. गुँद आदि लेसाइलो पदार्थले दुई भिन्न वस्तुलाई जोर्नु; दुई वस्तुलाई एक जिउ पार्नु। २. सँगसँगै राख्नु; जोर्नु। ३. गाँस्नु। ४. आफूलाई आइपरेको झमेला अरूमाथि थोपर्नु; टाँसो लाउनु ।
टाँस- --- ना. [टाँस्+अ] --- १. व्यक्तिविशेष वा सर्वसाधारण जनतालाई कुनै कुरो सूचित गर्न सरकारको तर्फबाट घर, पर्खाल, सत्तल, पाटी आदिमा लेखोट वा सूचनापत्र टाँस्ने काम। २. त्यसरी टाँसिएको कागत।
टाँसटुस- --- ना. --- असावधानीपूर्ण टँसाइ।
टाँसपुर्जी- --- ना. --- टाँसको कागत।
टाँसिनु- --- क.क्रि. [टाँस्+इ+नु] --- हँसाइ पूरा गरिनु ।
टाँसो- --- ना. [टाँस्+ओ] --- आफूले नचाहेको व्यक्ति वा वस्तु करकापले आइलाग्ने काम; इच्छाविना पनि पाल्नुपरेको वा जिम्मा लिइएको व्यक्ति वा वस्तु ।
टाइँटुइँ- --- ना. [√ टामटुम] --- कामचलाउ वा टपर्टुय्याँ खालको अल्प ज्ञान; ज्ञानभन्दा बढी स्वाङ भएको थोरबहुत विद्वत्ता; पल्लवग्राही पाण्डित्य।
टाइँटुइँ- --- ना. [अ.मू. टुइँ (द्वि.)] --- १. अपानवायु निस्कँदा वा कुनै कुरो बज्दा आउने तिखो शब्द। क्रि.वि. २. त्यस्तो शब्द वा ध्वनि निस्कने गरी। ३. बडो अप्ठेरो मानेर।
टाइँफाइँ/टाइँफुइँ- --- ना. [अ.मू. फुइँ (द्वि.)] --- शक्तिविनाको धाक; देखावटी चलाकी; फाइँफुट्टी; चुरीफुरी।
टाइप- --- ना. [अड्.] --- १. छाप्नका लागि ढालिएको सिसाको अक्षर; अक्षर छाप्ने सिसा वा पित्तल आदिको छाप। २. टाइपराइटरद्वारा टङ्कण गर्ने काम। ३. ढाँचा; किसिम।
टाइप केस- --- ना. --- मुद्रणकार्यका टाइपहरू व्यवस्थित गरी राख्ने खण्ड खण्ड भएको साधन।
टाइप पेपर- --- ना. --- टाइप गर्ने पातलोखाले कागत।
टाइल- --- ना. [अड्.] --- छानो छाउन उपयोग गरिने ठुलो सिँगटी; टायल।
टाई- --- ना. [अङ्. टाई] --- सुट आदि युरोपीय ढाँचाका पोसाकको पहिरनमा घाँटीमा (सर्टको कलरमा) सुर्काउनी पारी लगाइने विभिन्न रङको लुर्के फित्ता।
टाई क्लिप --- ना. --- छातीमा टाई अड्काउने किलिप।
टाईपिन- --- ना. --- टाई अड्काउने पिन।
टाइप राइटर- --- ना. --- हातका औंलाहरू चालेर अक्षर टङ्कण गर्ने यन्त्र।
टाइपिस्ट- --- ना. --- १. टाइपराइटर चलाउने वा टाइप गर्ने व्यक्ति। २. सो काम गर्ने एक न्यूनवैतनिक पद।
टाइफाइड- --- ना. [अड्.] --- पानी आदिको दोषबाट आन्द्रामा विकार पैदा भएर आउने जरो; आन्तरिक ज्वर; म्यादी जरो।
टाइम- --- ना. [अड्] --- १. वर्ष, महिना, दिन, घण्टा आदिको एकाइ; समय। २. मौका; अवसर।
टाइम घडी --- ना. --- समय सूचित गर्न टिन्न बज्ने घडी।
टाइम टेबुल --- ना. --- समयतालिका; समयसारिणी।
टाउके- --- वि. [टाउको+ए] --- १. साधारणभन्दा ठुलो टाउको भएको; शरीरको गठनभन्दा ठुलो टाउको हुने; घनटाउके। २. ठुलो पदमा रहेको; प्रतिष्ठित । ३. प्रमुख; मुख्य।
टाउके कमिला- --- ना. --- टाउको ठुलो हुने एक जातको कमिला।
टाउको --- ना. [सं. स्थायुक] --- शरीरको घाँटीदेखि माथिको मुख्य अङ्ग; शिर; माथ; मुन्टो ।
टाउको खानु --- टु. --- १. मगज खानु। २. अघि लाउनु (मर्नुको अर्थमा)।
टाउको जोगाउनु --- टु. --- निर्दोषी रहनु; गाल नपार्नु।
टाककोरी --- ना. [टाक+कोरी] --- 'आ आ टाककोरी' भन्दै हातले साथीको टाउकामा पिट्ने र पिटिनेले दौडेर छुन खोज्दा पिट्नेले छल्न खोज्ने बालखेल।
टाकटुक- --- क्रि.वि. [अ.मू. टाक्+टुक] --- १. पुगनपुग; जसोतसो; यताउति; यसोउसो; हाहु। २. ठिक ठिक; टाकनटुकन। ना. ३. दुई वस्तु एकअर्कामा ठक्कर खाँदा निस्कने आवाज। ४. ठाडा र तेर्सा गरी तानेका धर्कामा नौ कोठा पारी बिचबिचमा आआफ्ना चिह्न राखेर खेलिने खेल।
टाकटुके- --- वि. --- सबै कुरा जसोतसो गरी मिलाउने; कामचलाउ सिप भएको ।
टाकनटुकन- --- ना. --- १. जसोतसो काम फत्ते गर्ने तरिका; टाकटुक। २. गाईजात्रामा केटाकेटीहरूले लट्ठी परस्परमा जुधाई खेल्ने एक खेल; हनुमान् नाच। ३. सानातिना मालमत्ता। ४. सानोतिनो कामकुरो। ५. साधारण खानेकुरो। वि. ६. साधारण।
टाकुरी- --- ना. [टाकुरो ई] --- ससानो टाकुरो; सानो चुली; सानो ढिस्को ।
टाकुरीको पार- --- ना. --- कहिल्यै गरेर नसकिने काम वा धन्दा।
टाकुरो --- ना. [सं. स्थापकूट] --- १. समतल जमिनभन्दा माथि उठेको भूभाग; पहाडको टुप्पो; चुचुरो; शिखर। २. गजुर; धुरी।
टाक्सिनु- --- अ.क्रि. [टाक्से+इ+नु] --- १. चिन्ताले दुब्लाउनु, पिरले खिइँदै जानु; ख्याउटिनु। २. फस्टाउन नसक्नु; विकसित हुन नसक्नु।
टाक्से- --- वि. --- चिन्ताले दुब्लाएको; टाक्सिएको; ख्याउटे; अविकसित।
टाङ- --- ना. [सं. टङ्ग] --- खुट्टो; गोडो; टाँग।
टाङ- --- ना. [अ.मू. टाङ्+अ] --- भाँडाकुँडा वा ठुलो घडी बज्दा निस्कने आवाज।
टाङटाङ- --- क्रि.वि. --- त्यसरी बजेर ।
टाङटुङ- --- ना. --- १. घण्टा, घण्टी भएको घडी आदि बज्दा निस्कने शब्द। क्रि.वि. २. त्यस्तो ध्वनिका साथमा।
टाङन- --- ना. --- हे. टाँगन।
टाङन घोडा- --- ना. --- हे. टाँगन घोडा।
टाङा- --- ना. --- हे. टाँगा।
टाड्नु- --- स.क्रि. --- हे. टाँग्नु।
टाडिनु- --- क.क्रि. --- हे. टाँगिनु
टाडो- --- ना. --- हे. टाँगो।
टाङ्- --- क्रि.वि. [अ.मू. टाङ्ङ] --- टाङको ठुलो आवाज निक्लने गरी।
टाट- --- ना. --- १. प्रायः सनपाटको धागाले बनाइएको खस्रो र बाक्लो कपडा। २. ठुलो कोठा वा बैठकमा बिछ्‌याउनका लागि तयार गरिएको बुट्टावाल र पालिसदार मोटो कपडा। ३. पसलेको गद्दी वा आसन। वि. ४. तन्नम; गरिब। ५. दुब्लोपातलो।
टाट उल्टाइ/पल्टाइ- --- ना. --- वाणिज्य व्यवसायमा बेहोर्नुपरेको भयानक असफलता।
टाट जोराइ- --- ना. --- पेट खाली भएर छाला करङमै जोरिएजस्तो भएको अवस्था।
टाटरी- --- ना. --- प्रायः तराई प्रदेशमा वा भित्री मधेसमा पाइने वृक्षविशेष।
टाटी- --- ना. [प्रा. टट्ठइया] --- १. गोठ आदिको खुला किनारा छोप्न स्याउला र बाँसका कप्टेराले बनाइएको पर्दा; फरिको। २. आडा; छेका। ३. टाटमा बस्ने समय।
टाटी टिकाइ- --- ना. --- थोरै बेरको बिसाइ वा सुस्ताइ; क्षणिक विश्राम।
टाटे- --- वि. [टाटो+ए] --- १. छप्पछप्प टाटो भएको, टाटेपाटे। २. दाग भएको; दागी; खोटी। ना. ३. घिउ नहालेको गहुँ आदिको रोटी।
टाटेपाङ्ग्रे- --- वि. --- दागका छिर्का भएको; टाटेपाटे; झालेमाले।
टाटेपाटे- --- वि. --- टाटेपाङ्ग्रे।
टाटेसिमी- --- ना. --- बाटुला खालका पात र थेप्चा कोसा फल्ने सिमी।
टाटो- --- ना. --- थेप्चो र लामो कोसो (भोर्लो, टाँकी, टटलो, तरबारे सिमी आदिको कोसो)।
टाटो- --- ना. --- १. शरीर वा कुनै वस्तुमा पाइने धब्बा; दाग; कलङ्क। २. शरीरको घाउखटिरा निको भएपछि बसेको दाग, खत। ३. छाप; चिह्न। ४. जग्गा, जमिनको हीनताबोधक शब्द । ५. डढेको रोटीको तुच्छताबोधक शब्द।
टाट्नु- --- ना. [टाटी+नु] --- हे. टाट्नो।
टाट्ने- --- वि. [टाट्नु+ए] --- टाट्नुसँग सम्बन्धित; टाट्नाको।
टाट्‌नो- --- ना. [टाटी+नो] --- बाख्रा, पाडा आदिलाई घाँस खुवाउन लहरै घोचा गाडी बनाइएको टाँड; टाट्नु।
टाठो- --- वि. --- आफ्नो काम फत्ते गर्न सिपालु; चलाख; बाठो; टठिलो; फुर्तिलो।
टाठोबाठो --- वि. --- घरव्यवहार चलाउन, बोलचाल गर्न वा अड्डा, अदालत धाउन सिपालु; चड्छ।
टाडरी- --- ना. [सं. पाटली] --- छेउछाउमा काँडा हुने लामा र ठुला पात, सेतोरातो मिसिएको फूल र रातो अनि बाटुलो फल फल्ने वृक्षविशेष; त्यसको फल।
टाढा- --- वि. --- १. दुई भिन्न ठाउँ, समय, सम्बन्ध आदिका दृष्टिले नजिक नभएको; धेरै परको। क्रि.वि. २. त्यस्तो स्थितिमा; धेरै पर। ना. ३. त्यस्तो स्थिति; असामीप्य; दूरता।
टाढाको कुरा- --- ना. --- भविष्यको बात; पछिको कुरा। टाढाको साइनु देब्रे न दाहिनु (उखान)।
टाप- --- ना. [सं. स्थापक] --- घोडा, गधा आदिका गोडाको टेक्ने भाग; घोडा आदिको खुर।
टापटिप- --- ना. [टिप्+टाप] --- छिटफुट टिप्ने काम; थोरथोर टिप्ने काम; सानोतिनो चोरी।
टापटिपे --- वि. --- सानातिना वस्तु चोर्ने; थोरै टिप्ने।
टापुरो- --- ना. [द्विपट] --- टापु; टप्पु; द्वीप ।
टापु- --- ना. [सं. द्वीप] --- चारैतिरको सिमाना पानीले घेरिएको भूभाग; द्वीप ।
टापो- --- ना. [सं. स्थापक] --- परेवा, कुखुरा, बट्टाई आदि चराहरू हाल्ने कोक्रो।
टामटुम- --- क्रि.वि. [अ.मू. (द्वि.)टुम्+अ] --- १. भएनभएको कुरा मिलाएर नबनेको कामलाई पनि ठिक्क पार्ने गरी। २. कसिकसाउ वा तम्तयार हुने ढाँचामा। ३. किफायतसाथ काम चलाउने किसिमले। वि. ४. ठिकठाक; तम्तयार।
टामटुमे/टामेटुमे- --- वि. --- परिचितहरूदेखि टाढा गएर वा थोरै खर्चमा गरिने (विवाह आदि कार्य)।
टायम- --- ना. [अङ्.] --- टाइम; समय।
टायर- --- ना. [अङ्.] --- मोटर, साइकल आदिका पा‌ङ्ग्राभित्रको हावाको ब्लडरट्युबलाई रक्षा गर्ने बाहिरी भाग।
टार्नु- --- स.क्रि. [टार्+नु] --- १. जेजसरी भए पनि काम चलाउनु; निर्वाह गर्नु। २. गर्नुपर्ने कामकुरो आलटाल गरेर पन्छाउनु; चाहिने नचाहिने कुरा गरेर काममा ढिलाइ गर्नु। ३. कुनै जुक्ति गरी कसैलाई नआउने पार्नु; पन्छाउनु। ४. बिताउनु; गुजार्नु।
टार- --- ना. [सं. स्थाल] --- पहाडको उचाइमा आदमाराको वा गडतिरको आसपासमा रहेको सम्म ठाउँ, बेसीभन्दा केही माथि रहेको सम्म थलो; टाहार (उदा.- रूपाटार, रुम्जाटार, तुम्लिङटार, पालुङटार, इरुङटार इ.)।
टारिनु --- अ.क्रि. [टार्+इ+नु] --- १. टर्ने हुनु। क.क्रि. २. टर्ने पारिनु।
टारी- --- वि. [टार+ई] --- १. टारको टार भएका ठाउँको। २. अग्लो । ३. सम्म परेको।
टारीखेत- --- ना. --- अकासे झरीले मात्र रोपाइँ हुन सक्ने उच्चो खेत।
टाल्नु- --- स.क्रि. --- १. भाँडा आदिको प्वाल परेको वा फुटेको ठाउँ रसाएर छोप्नु। २. कपडा आदि फाटेमा टालो लाउनु, पौलो मार्नु। ३. पन्छाउनु; टार्नु; हटाउनु।
टाल- --- ना. --- १. कुनै वस्तुको समूह; थुप्रो; रास; ढेर। २. कुनिउँ; टाली।
टालटुल- --- ना. [टाल् (द्वि.)] --- १. टुटेफुटेका भाँडामा रसायन हालेर वा फाटेका कपडामा टालो हालेर मर्मत गर्ने काम। २. घरपर्खाल
```
-------------------

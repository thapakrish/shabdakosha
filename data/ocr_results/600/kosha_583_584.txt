-------------------
```
ताप्नु- --- स.क्रि. [सं. ताप+नु] --- १. शरीरमा घामको पाहार वा आगाको राप लिनु र जिउ तताउनु। २. थकाइ, गर्मी आदि मेट्न मधुरो हावा वा शीतलताको सेवन गर्नु।
ताप- --- ना. [सं.] --- १. पोल्ने, तताउने वा सङ्घर्षणबाट प्राप्त हुने शक्ति। २. तातोपन; गर्मी; उष्णता। ३. मानसिक दुःख वा पिर; सन्ताप। ४. ज्वर।
ताप ऊर्जा- --- ना. --- तापबाट निस्कने शक्ति।
तापक- --- वि. --- ताप दिने; तातो गराउने, गर्मी चढाउने।
तापक्रम - --- ना. --- १. उष्णता वा तातोपन घटीबढी हुने क्रम; सूर्यबाट प्राप्त हुने गर्मी। २. थर्मामिटरद्वारा हेरिने तापको परिमाण।
तापत्रय- --- ना. --- आधिदैविक, आधिभौतिक र आध्यात्मिक तीन थरी दुःख।
तापन- --- ना. --- १. कामदेवका पाँच बाणमध्ये एक। २. ताप।
तापनि- --- संयो. [ता+पनि] --- त्यसो भए पनि; तैपनि; तथापि (उदा.- उनले भने तापनि यो काम गर्न सकिएन।)।
ताप परिमापक- --- ना. [सं.] --- तापको परिमाण नाप्न प्रयोग गरिने वैज्ञानिक उपकरण।
तापमान - --- ना. [सं.] --- वायुमण्डलमा रहने वा शरीरमा हुने तापको मात्रा।
तापमान यन्त्र- --- ना. --- त्यस्तो ताप नाप्ने वैज्ञानिक यन्त्र; डिग्री; थर्मामिटर ।
तापमापक- --- वि. [सं.] --- ताप वा तापक्रम नाप्ने।
तापमान यन्त्र- --- ना. --- २. ताप नाप्ने साधन वा यन्त्र।
ताप संवाहन- --- ना. [सं.] --- गर्मी तल माथि सर्ने प्रक्रिया।
तापस- --- ना. [सं.] --- १. तपस्या गर्ने व्यक्ति; तपस्वी। वि. २. तपस्यासम्बन्धी; तपस्याको; तपस्यामा लागेको।
तापसञ्चालन- --- ना. [सं.] --- एक वस्तुबाट सँगैको अर्को वस्तुमा ताप सर्दैजाने प्रक्रिया।
तापान्तर- --- ना. [सं.] --- कुनै खास अवधिभित्र हुने अधिकतम र न्यूनतम तापको अन्तर।
तापित- --- वि. [सं.] --- तातो पारिएको; तताइएको।
तापिनु- --- क.क्रि. [ताप्+इ+नु+] --- ताप्ने काम गरिनु ।
तापी- --- वि. [सं.] --- १. ताप दिने; तताउने। २. दुःख, पिर दिने।
ताप्के- --- ना. [सं. तापक] --- तिहुनतरकारी पकाइने बिंड भएको फलामे भाँडो।
ताप्रे- --- ना. [ताप्रो+ए] --- १. मेथीका जस्ता पात हुने; पहेंला फूल फुल्ने, तनेबोडीका जस्ता कोसा फल्ने तथा सूर्य उदाउँदा पात फक्रने र अस्ताउँदा पात जोरिने एक प्रकारको झार। वि. २. दुब्लाएको; पेट सुकेको।
ताप्लेजुङ- --- ना. [भो.ब.] --- नेपालको पूर्वाञ्चल विकासक्षेत्रभित्र पर्ने मेची अञ्चलको सुदूर उत्तरपूर्वी भागमा स्थित, चीन देशसँग सिमाना जोडिएको एक पहाडी जिल्ला।
ताबेदार- --- वि. [अ. ताबे+फा. दार] --- १. अरूको अधीनमा रहने तथा आज्ञापालन गर्ने। ना. २. नोकर; सेवक।
ताबेदारी- --- ना. --- दाबेदारको काम; सेवा; नोकरी।
तामचिन- --- ना. [अ. ताम+फा. चीन] --- भित्रपट्टि सेतो र बाहिरपट्टि कालो हुने भाँडाकुँडा बनाउने धातु; त्यस्तो रोगन लगाइएका भाँडा बनेको टिन; चिनियाँ रोगन।
तामदान- --- ना. [अ. ताम+फा. दान] --- मानिसले बोकेर चलाइने एक किसिमको सवारी साधन; उलिन्काठ।
तामस- --- ना. [सं.] --- १. तमोगुण हुनेको स्वभाव; अहमत्याइँ; अभिमान; घमन्ड। वि. २. तमोगुण बेसी भएको; तमोगुणी।
तामसिक- --- वि. --- तमोगुणसम्बन्धी; तमोगुण भएको।
तामसी- --- वि. --- तमोगुणी; अभिमानी।
तामा- --- ना. --- १. तरकारी खाइने अमिलो स्वाद भएको एक थरी बाँसको कलिलो टुसाको चकना। २. हाँगा र पात नआउन्जेलका अवस्थाको बाँसको टुसो वा मुनु।
तामा- --- ना. [सं ताम्र] --- थोरै रातोरातो रङको हुने एक प्रसिद्ध खनिज धातु; ताम्र; ताँबा।
तामाकोसी- --- ना. --- भोटमा मूल भएको, नेपालको पूर्वी पहाडी क्षेत्रमा बग्ने सप्तकोसीमध्येको एक नदी।
तामाङ- --- ना. [भो.ब. ] --- प्रायः नेपालको उत्तर पूर्वी पहाडी भागमा बस्ने एक जाति।
तामाङ सेलो- --- ना. --- तामाङ जातिले गाउने, चरणमा सात वा आठ अक्षर भएको लोकगीतको एक लय।
तामाबाँस - --- ना. [तामा+बाँस] --- तामाका चकना बनाइने कलिलो बाँस; एक प्रकारको बाँस।
तामिल/तामिली- --- ना. --- हे. तामेल।
तामे- --- वि. [तामा+ए] --- १.तामा धातुको वा तामाजस्तो; ताम्रसम्बन्धी। २. तामाको जस्तो रङ भएको।
तामे ढुकुर- --- ना. --- प्वाँखमा राताराता छिर्का हुने ठुलो जातको ढुकुर।
तामेल- --- ना. [अ. तामील] --- १. कामको समाप्ति; तयारी; तमिल/तामिली। २. आज्ञापालन।
तामेली- --- ना. --- तामेल गर्ने काम वा अवस्था; काम पूरा भएको स्थिति; तामिली।
तामेस- --- ना. --- मुजुरका पुच्छर मैं उठेको, गजाले रेटेर बजाइने पन्ध्रवटा तार लागेको, इसराजजस्तो एक तारबाजा।
तामो- --- ना. [√ तामा] --- ताम्र; ताँबो।
तामोतुलसी- --- ना. --- धर्म सम्किँदा वा भाक्दा हातमा लिइने तामाको द्रव्य र तुलसीको पत्र।
ताम्बा काइतेन --- ना. [भो.ब. (ता.)] --- बिहे, भोजभतेर आदिमा गाइने धार्मिक विषयवस्तु भएको तामाङ जातिमा प्रचलित एक लोकगीत।
ताम्बुल- --- ना. [सं.] --- १. खयर, चुना, सुपारी, मसला आदि हालेर बनाइने पानको बिडा। २. पानको पात वा लहरो।
ताम्बुल वल्ली- --- ना. --- पानको लहरो।
ताम्बुल वीटिका- --- ना. --- पानको बिडा।
ताम्बूलिक- --- वि. --- पान बेच्ने (व्यक्ति); बरही।
ताम्र- --- ना. [सं.] --- १. एक किसिमको थोरै रातो खनिज धातु। २. एक किसिमको कुष्ठरोग। वि. ३. तामाले बनेको; तामाका रङको।
ताम्रक- --- ना. --- ताम्र; तामा।
ताम्रकार- --- ना. --- तामा, पित्तल आदिका भाँडाकुँडा बनाएर जीविका गर्ने जाति वा व्यक्ति; तमौटे।
ताम्रपट्ट पत्र- --- ना. --- दानपत्र आदि लेखेर दिइने अक्षर कुँदिएको तामाको पातो।
ताम्र पत्र- --- ना. --- तामाको पातामा लेखिएको अभिलेख; तामापत्र।
ताम्रपल्लव- --- ना. --- अशोक वृक्ष।
ताम्रयुग- --- ना. --- मानिसले तामाका भाँडाकुँडा, हतियार आदि उपयोगमा ल्याउन थालेको, ढुङ्गे युगपछिको प्राचीन समय।
ताम्रवर्ण- --- वि. --- तामाका रङको, रक्तवर्णको।
ताम्रवल्ली- --- ना. --- रत्नाउलो झारविशेष।
ताम्रिङ- --- ना. [अड्. टैम्बूरिन] --- मुजुरा लागेको, खैजडीका ढाँचाको ठोकेर बजाइने एक प्रकारको बाजा।
ताम्लो- --- ना. [भो. व.] --- गुरुङ जातिका स्त्रीहरूले कम्मरमुनि गुन्यूँमाथि लाउने, कालो मखमलको तीनकुने वस्त्र; कर्म।
तायजात/तायदात- --- ना. [अ. तअदाद] --- १. फौज्दारीसम्बन्धी गहन अपराधका अभियुक्तको अपराध सिद्ध भएमा वा कसैले सरकारी धनमाल मासेर खाएमा सरकारद्वारा निजहरूको सम्पत्ति जफत गर्ने काम; जायजेथा; सर्वस्व। २. सङ्ख्या; गन्ती।
तायदाती- --- वि. [तायदात+ई] --- तायदातसम्बन्धी; तायदातको।
तायदाती फाराम- --- ना. --- तायदात गर्दा राखिने सम्पत्ति वा धनमालको विवरण; मुद्दासम्बन्धी प्रयोजनीय कागतपत्रको पञ्जिका।
तायो- --- ना. [नेवा. तायल] --- घाँटीमा लगाइने एक प्रकारको गहना।
तार्नु- --- स.क्रि. [सं. तारण+नु] --- १. नदीनालाहरूमा कुनै वस्तु; मानिस आदि वारिपारि पुऱ्याउनु; पार लगाउनु। २. दुःखसङ्कटबाट उद्धार गर्नु; उतार्नु। ३. पितृहरूलाई मुक्त पार्नु। ४. पानी नहालीकनै घिउ, तेल आदिमा तरकारी आदि भुट्नु वा पकाउनु।
तार- --- ना. [सं.] --- १. धातुको मसिनु डोरो। २. दूरसञ्चारका माध्यमले आउने खबर। ३. त्यस्तो सञ्चारका निम्ति प्रयोग गरिने सङ्क्षिप्त नाम।४. सङ्गीतको उच्चस्वर।
तार- --- ना. [सं. ताड] --- हाँगाबिँगा केही नहुने, टुप्पामा ठुला पात हुने, सोझो सुरिलो एक जातको रुख; ताड।
तारक- --- वि. [सं.] --- १. पार लगाउने; तार्ने; उद्धारक। ना. २. तारा। ३. आँखाको नानी। ४. रामको षडक्षर मन्त्र (ॐ रामाय नमः) । ५. चार सगण र एक गुरु भएको एक छन्द।
तारक चिह्न- --- ना. --- १. विशेष खोलुवा दिन वा महत्त्व प्रदर्शित गर्नलाई छापा वा लिपिमा प्रयोग गरिने ताराजस्तो चिह्न (*) २. अव्याकरणिक रूप जनाउन प्रयोग गरिने चिह्न।
तारका- --- ना. --- १. आँखाको नानी। २. तारा; नक्षत्र।
तारकासुर - --- ना. --- कुमार कार्तिकयद्द्वारा मारिएको एक प्रसिद्ध दैत्य।
तारकिणी- --- ना. --- ताराहरू चम्केको रात।
तारकीय- --- वि. --- १. तारासम्बन्धी; ताराहरूले भरिएको। २. तारकमन्त्रसम्बन्धी।
तारकेश- --- ना. --- चन्द्रमा।
तारकेश्वर- --- ना. --- शिव; महादेव।
तारखबर- --- ना. [तार+खबर] --- दूरसञ्चारका माध्यमले आकाशमार्गबाट आएको समाचार; टेलिग्राम।
तारिख किताब- --- ना. [तार्+घाट] --- नदी तर्ने बटुवा वा यात्रीहरू तर्ने र ओर्लने ठाउँ।
तारण- --- ना. [सं.] --- १. पार लाउने काम; तार्ने काम। २. उद्धार।
तारतम्य- --- ना. [सं.] --- १. सन्जोग वा सिलसिलाले हुने कुनै कामको सफलता। २. हुनुपर्ने कामकुराको बन्दोबस्त; चानस।
तारनतार- --- क्रि. वि. [तार+तार] --- एकपछि अर्को गर्दै; फेरि-फेरि; लगातार; निरन्तर।
तारन्तै- --- क्रि. वि. [तार्+अन्तै] --- तुरुन्तै; लगत्तै।
तारपिन- --- ना. [अड्. टर्पेन्टाइन] --- सल्लाको खोटोबाट निकालिने एक किसिमको तेल।
तार फाइल- --- ना. [तार+फाइल] --- तारले उनेर फाइल गरिने प्रणाली वा त्यसरी गरिने कागतपत्रको नत्थी।
तारल्य- --- ना. [सं.] --- १. तरल वा पन्यालो हुने भाव वा स्थिति; तरलता। २. चञ्चलता। ३. कामुकता।
तारसप्तक- --- ना. [सं.] --- सङ्गीतमा स्वरहरूको सबभन्दा तिखो उच्चारण हुने स्थिति।
तारसुर- --- ना. [सं.] --- १. कामको पूर्वरङ्ग; तरखर; तालसुर। २. कामको चाँजोपाँजो; व्यवस्था।
तारा- --- ना. [सं.] --- १. राती आकाशमा झल्कने ज्योतिसमूह वा प्रकाशपिण्ड; नक्षत्र। २. आँखाको नानी; पुतली। ३. बालिकी, बृहस्पतिकी र अमोघसिद्धिकी पत्नीहरूको नाम।४. विश्वपाणिकी माता। ५. पञ्चतारामध्ये एक।
तारागण - --- ना. --- ताराहरूको समूह; तारा-मण्डल।
ताराङ्कित- --- वि. --- ताराको चिह्नले चिनाइएको; ताराको चिनु लगाइएको (शब्द, वाक्य, प्रश्न आदि)। विप. अताराङ्कित।
तारापट- --- ना. --- आँखाको गोला (नेत्राण्ड) का विभिन्न भागलाई छुट्ट्याउने मासुको पातलो पर्दा।
तारापति - --- ना. --- १. चन्द्रमा। २. बृहस्पति। ३. बालि।
तारापुञ्ज- --- ना. --- कल्पित बाह्य रेखाभित्र गुजुल्टिएका स्थिर ताराको सङ्ख्या; आकाशमा देखिने ताराहरूको समुदाय; तारामण्डल।
ताराबाजी- --- ना. [ताली+बाजी] --- थपडी मारेर वा ताली बजाएर खेलिने केटाकेटीको एक खेल।
तारामण्डल- --- ना. [सं.] --- १. ताराहरूको घेरा वा समूह; नक्षत्रमण्डल। २. पहेंलो रङ हुने एक प्रकारको ठुलो छत्तावाल फूल।
तारामाछो- --- ना. [तारा+माछो] --- समुद्रमा पाइने, तारा जस्तै पाँचतिर चोसा फैलिएको, काँडे शरीर भएको, शरीरका विभिन्न काम पानीको सञ्चारणप्रणालीद्वारा गर्ने एक प्रकारको जन्तु।
तारिका- --- ना. [सं.] --- १. सानो तारा। २. अचेल चलचित्र आदिकी प्रसिद्ध र सफल अभिनेत्री। ३. कोटको कल्लरमा धारण गरिने विभूषणको सानो प्रतीक वा स्मृतिचिह्न।
तारिख- --- ना. [फा. तारीख] --- १. अड्डाअदालतबाट झगडिया वा निजको वारिसलाई हाजिर हुन आउनू भनी लेखिदिएको मिति; तारेक। २. इस्वी महिनाको गते वा दिन; मिति।
तारिख किताब- --- ना. --- तारिखको नाम, मिति टिप्ने पन्जिका।
```
-------------------

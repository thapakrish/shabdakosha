-------------------
```
कामला --- ना. --- भारतको आसाम प्रदेशको एक क्षेत्र।
कामला- --- ना. [सं.] --- पित्तको प्रकोपले गर्दा आँखा, छाला र पिसाबसमेत असाधारण रूपले पहेँलो हुने एक सरुवा रोग; कमलपित्त।
कामवती- --- वि. [सं.] --- १. यौनतृप्ति वा विषयभोगको चाहना गर्ने (स्त्री)। २. रूपवती; सुन्दरी।
कामवन- --- ना. [सं.] --- शिवजीले तेस्रो नेत्र खोली कामदेवलाई भस्म गरेको वनप्रदेश।
कामशास्त्र- --- ना. [सं.] --- स्त्रीपुरुषको प्रेम वा यौनविषयक व्यवहार तथा कलाको वर्णन गरिएको विज्ञान; यौनविज्ञान; रतिशास्त्र; कामविद्या।
कामसूत्र- --- ना. [सं.] --- वात्स्यायनले बनाएको कामशास्त्र।
काम हडताल- --- ना. [काम+हडताल] --- कुनै कार्यालय, निगम, कारखाना आदिका सेवारत कर्मचारी वा कामदारले आफूले प्रस्तुत गरेको कुनै माग पूरा नभएसम्म काम नगरी चुपचाप बसेर गर्ने हडताल।
कामातुर- --- वि. [सं.] --- कामवासनाले गर्दा आकुल तथा उद्विग्न भएको; कामविह्वल ।
कामान्ध- --- वि. [सं.] --- प्रेम वा कामोन्मादका कारणले अन्धो भएको; यौनेच्छाको तीव्र उद्वेगले बुद्धिसुद्धि पनि हराएको।
कामायुध- --- ना. [सं.] --- १. कामदेवको अस्त्र; कामबाण; २. पुरुषेन्द्रिय। ३. आँपको रुख।
कामारि- --- ना. [सं.] --- कामदेवको शत्रु; महादेव।
कामार्थ- --- ना. [सं.] --- कायर लिएर तीर्थयात्रामा जाने मान्छे।
कामिता- --- ना. [सं.] --- कामुक हुनाको भाव; जीवहरूमा कामवासना उत्पन्न हुने गुण।
कामिनी- --- ना. [सं.] --- १. राम्री वा सुन्दरी स्त्री। २. मनमा कामवासना भएकी स्त्री; कामवती। ३. कामना गर्न सकिने वा स्नेहमयी स्त्री।
कामिनी दह- --- ना. --- नारायणी अञ्चलको अमलेखगन्जदेखि दक्षिणी भागमा पर्ने एक प्रसिद्ध दहको नाम।
कामिनु- --- अ.क्रि. [काम्+इ+नु] --- काम्ने होइनु; हल्लिनु।
कामी- --- वि. [सं.] --- १. मनमा कुनै कामना भएको; कुनै कामकुराको चाहना गर्ने। २. कामवासनामा रत हुने; कामुक; विषयलम्पट।
कामी- --- ना. [सं. कारन्धमी] --- परम्परित रूपमा फलामको काम गर्दै आएको एक जाति; लोहार; लौहकार; विश्वकर्मा।
कामुक- --- वि. [सं.] --- कामवासनामा लठ्ठिएको; विलासी; कामातुर; विषयभोगी; स्त्रीलम्पट ।
कामुकी- --- वि. --- १. कामवासनाको प्रबलता भएकी; कामातुर (स्त्री)। २. सतीत्व नभएकी; व्यभिचारिणी।
कामोद्दीपक- --- वि. [सं.] --- कामवासनालाई उद्दीप्त पार्ने; रतिराग जगाउने; सहवासका इच्छाको उत्तेजना बढाउने।
कामोद्दीपन- --- ना. [सं.] --- सहवासको उत्तेजना; कामवासनाको वृद्धि।
काम्ने --- वि. [काम्+ने] --- १. शरीर थुरथुर हल्लाउने; कम्प दिने; थरथरे। २. तान्त्रिक विधिमा शरीरमा देउता चढाएर हल्लने; देउता बस्ने (धामी, झाँक्री आदि)।
काम्पोस- --- ना. --- दक्षिण अमेरिकामा रहेको ब्राजिलका पठारको उष्ण तृणभूमि; घाँसे फाँट।
काम्य- --- वि. [सं.] --- १. कामना गरिएको; इच्छ्याइएको; अभिलषित। २. इच्छानुसार हुने; ऐच्छिक । ३. कुनै विशेष उद्देश्यद्वारा गरिएको। ४. सुन्दर; मनोहर; राम्रो।
काम्यकर्म- --- ना. --- कामनाप्राप्तिका लागि वा भावी फलका आशाले गरिएको कार्य; खास उद्देश्यद्वारा प्रेरित भएर गरिएको धर्मानुष्ठान।
काम्य वृषोत्सर्ग- --- ना. --- सन्तान नहुनेले जीवित अवस्थामा पारलौकिक सुधारका लागि गरिने वृषोत्सर्ग।
काम्येष्टि- --- ना. [सं.] --- कुनै उद्देश्यपूर्ति वा कामनासिद्धिका लागि गरिने यज्ञ; फलप्राप्तिको उद्देश्यले गरिने अनुष्ठान।
काम्रो- --- ना. --- १. हातगोडा आदिका हड्डी भाँचिएमा वा फुटेमा ठिक पार्नका लागि बाहिर कपडाले बाँधेर प्रयोग गरिने बाँस आदिको कप्टेरो। २. लिङ्गे पिङहरूमा बस्नका लागि काठका कप्टेरामा डोरीले बाँधी बनाइएको आसन। ३. डोको, थुन्से, ढाकर आदिलाई बलियो र जब्बर तुल्याउनका लागि ठाउँ ठाउँमा घुसारिने दह्रो कप्टेरो।
काम्लाको सातु- --- ना. --- फोहरी काम; नराम्रो व्यवहार।
काम्ली- --- ना. [काम्लो+ई] --- सानो काम्लो।
काम्ले- --- वि. [काम्लो+ए] --- १. काम्लो बोक्ने; काम्लो लिएको; काम्लो मात्रै हुने। ना. २. बाटुला र खस्रा पात हुने एक प्रकारको बुटे घाँस ।
काम्लो- --- ना. [सं. कम्बल] --- ऊनीद्वारा बनाइएको ओछ्याउन वा ओढ्न हुने बाक्लो साधन; कम्बल; राडी वा पाखी।
काम्लोकाम्ली- --- ना. --- धेरै काम्लाको समूह; काम्लो र काम्ली।
काय- --- ना. [सं.] --- जिउ, आङ; शरीर; देह।
कायकर्म- --- ना. --- १. शरीरद्वारा गरिने शुभ कार्य। २. आशौच आदिमा वा धार्मिक अनुष्ठानमा शरीरशुद्धिका निम्ति गरिने स्नान, दान आदि काम।
कायकल्प- --- ना. --- १. औषधी उपचारद्वारा रुग्ण वा वृद्ध व्यक्तिलाई तन्दुरुस्त वा युवक बनाउने क्रिया। २. उलटपलट; परिवर्तन।
कायचिकित्सा- --- ना. --- शरीरका सबै रोगको औषधोपचार गर्ने आयुर्वेदको एक विभाग।
कायदा- --- वि. [अ. कायद] --- हे. काइदा।
कायम- --- वि. [अ.] --- १. जहाँको तहीँ रहेको; टसमस नभएको; स्थिर। २. पहिलेजस्तो; जस्ताको तस्तो। ३. तोकिएको; मुकर्र। ४. ठेगानामा आएको; साबित।
कायममुकायम --- वि. --- कुनै पदको स्थायी कर्मचारी कारणवश अनुपस्थित रहेमा वा सो पद खाली भएमा काम चलाउनका लागि सोही पदमा काम गर्ने (व्यक्ति); माथिल्लो तहको कर्मचारीको अनुपस्थितिमा सो तहको अधिकार र सुविधा पाउने गरी मुकर्र गरिएको (कायममुकायम सचिव, कायममुकायम जिल्ला शिक्षा अधिकारी इ.); कार्यवाहक; स्थानापन्न। सङ्क्षे.- का. मु.।
कायर- --- वि. [सं. कातर] --- हे. काँतर।
कायल- --- वि. [अ.] --- १. कुनै कसुर वा अपराधबारे साबित हुने; आफ्नो दोष वा गल्तीमा कायल भएको; साबित। २. पाइला पाइलामा सताइएको; हैरान; लाचार।
कायलनामा --- ना. --- अपराध, कसुर वा गल्ती स्वीकार गरी लेखिदिने कागत; अड्डा, अदालतका रोहबरमा साबित हुने व्यक्तिले कायल भई लेखिदिने कागत वा लिखत।
कायस्थ- --- ना. [सं. ८ ग्रिक. स्काइथी] --- १. लेखापढी गरेर जीवन चलाउने व्यक्ति; मुनिम। २. प्रायः तराईमा बस्ने एक जाति; काइते।
काया- --- ना. [सं. काय] --- शरीर; देह। (उदा.- मायामा काया फाल्न सकिँदैन।)
कायाकल्प- --- ना. --- १. शरीरको पूरै शुद्धि वा परिवर्तन हुने क्रिया वा व्यवस्था। २. तरुनोपना ल्याउने त्यस्तो चिकित्सा।
कायाकैरन- --- ना. --- १. भएभरको बेहोरा; वृत्तान्त-वर्णन। २. धामीले बक्ने शब्द।
कायापलट- --- ना. --- १. ठुलो परिवर्तन; भारी हेरफेर। २. शरीर वा रूप अर्कै भएर फेरिने काम; कायाकल्प हुने अवस्था।
कायिक- --- वि. [सं.] --- काया वा शरीरसम्बन्धी; शारीरिक; देहविषयक।
कार- --- वि. [सं.] --- १. नाम शब्दको पछाडि लागेर 'बनाउने', 'गराउने', 'रचना गर्ने' आदि कार्यबोध गराउने शब्द (ग्रन्थकार, कथाकार इ.)। २. काम गर्ने, कार्य गर्ने। ना. ३. वर्णमालाका अक्षरको पछाडि लागेर तिनलाई नामका रूपमा चिनाउने शब्द (आकार, उकार इ.)। ४. अनुकरण आदि ध्वनिको बोध गराउने शब्द (हुड्ङ्कार; झङ्कार इ.)। ५. पूरकका रूपमा आउने शब्द (केरकार, कोरकार इ.)।
कार- --- ना. [अड्.] --- चार पाङ्ग्रा भएको, इन्धनले चल्ने सानो आरामदायी सवारी साधन; मोटरकार।
कारक- --- ना. [सं.] --- १. व्याकरणमा क्रियाका साथ साक्षात् सम्बन्ध राख्ने शब्द; वाक्यविन्यासगत सम्बन्ध देखाउन नाम, सर्वनाम वा विशेषणमा देखापरेको रूपभिन्नता। वि. २. बनाउने; अभिनय गर्ने; सम्पादन गर्ने (व्यक्ति)। ३. कुनै पनि रूपले कार्यसम्पादन गर्न प्रत्यक्ष रूपले सहायक।
कारकग्रह- --- ना. --- जन्मकुण्डलीमा रहने मुख्य ग्रह।
कारकेर- --- ना. [कार+केर] --- १. अभियुक्त वा दोषीलाई केर्ने काम; साबिती बयान लिने कार्य; सोधपुछ गर्दै तथ्य पत्तो लगाउने कार्य; केरकार। २. केर्ने र मेट्ने काम; केरमेट।
कारखाना- --- ना. [फा.] --- कुनै चिजबिज तयार पार्ने, बनाउने वा उत्पादन गर्ने घर; हात वा यन्त्रद्वारा मालसामानहरू तयार पार्ने ठाउँ; औद्योगिक प्रतिष्ठान।
कारण- --- ना. [सं.] --- १. प्रभाव वा परिणाम उत्पन्न गर्ने कुनै पनि मूल तत्त्व वा व्यक्ति; कुनै पनि कार्य, भावना आदिका निमित्तको हेतु; अभिप्रेरणा वा आधार; हेतु; तर्क; आधार; प्रयोजन; उद्देश्य। २. उपकरण; साधन। ३. काव्य वा नाटकको मूल वा कथावस्तु। ४. प्रमाण दस्तावेज।
कारणपूजा- --- ना. --- विशेष पर्व वा उत्सवहरूमा देवतालाई स्नान गराई परम्परागत विधिविधानअनुसार पूजादि गर्ने क्रिया; देवपूजाको एक विशेष विधि।
कारणमाला- --- ना. --- १. वर्णित वस्तुको कार्यकारण सम्बन्ध देखाउँदा पूर्व पूर्व कारण र पर पर कार्य अथवा पूर्व पूर्व कार्य र पर पर प्रकार। २. कारणहरूको परस्परसम्बद्ध शृङ्खला।
कारणवश- --- क्रि.वि. --- कुनै कारणको अधीनमा परेर; कुनै उद्देश्य वा प्रयोजनले गर्दा।
कारणी- --- वि. [सं.] --- १. मुख्य; नाइके; प्रधान; मूल; कारनी। ना. २. कुनै काम गर्ने धेरै व्यक्तिहरूमध्ये प्रमुख व्यक्ति; सम्बद्ध व्यक्ति।
कारतुस- --- ना. [कारतूस ८ पोर्त. कारटूस] --- हे. कार्तोस।
कारबाई- --- ना. --- हे. कारबाही।
कारबार- --- ना. [फा.] --- हे. कारोबार।
कारबाही- --- ना. [फा. काररवाई] --- १. काम; काज। २. व्यवहार; कारबार । ३. गुप्त प्रयत्न; चाल। ४. कार्यतत्परता; कर्मण्यता। ५. अड्डा, अदालतबाट कुनै समस्या, झगडा वा मुद्दाको छानबिन गरी फैसला गर्दा अँगालिने प्रक्रिया; निर्णयका निम्ति गरिने त्यस्तो कार्य।
कारयिता- --- वि. [सं.] --- १. सृष्टिकर्ता; रचनाकार। २. गराउने; गर्न लाउने।
कारवाई- --- ना. --- हे. कारबाही।
कारा- --- ना. [सं.] --- १. कैद; बन्धन। २. कारावास; झ्यालखाना; कैदखाना; जेल; बन्दीगृह। ३. वीणाको गर्धनको तल्लो भाग। ४. पीडा; कष्ट। ५. सुनको काम गर्ने आइमाई।
कारागार- --- ना. --- जेल; भ्यालखाना; बन्दीगृह; कारा।
कारागारिक- --- ना. --- जेलखानामा बन्दीहरूको व्यवस्था, रेखदेख आदि कार्य गर्ने मुख्य अधिकारी; जेलको हाकिम।
कारागृह- --- ना. --- कारागार; जेलखाना।
कारादण्ड- --- ना. --- जेलमा थुन्ने सजाय; कैद सजाय, थुना।
काराध्यक्ष- --- ना. --- कारागृहको प्रशासनिक अधिकृत; जेलखानाको मुख्य हाकिम।
काराबन्दी --- ना. --- कैदी; बन्दी; थुनुवा ।
कारावास- --- ना. --- जेलमा थुनिने काम; कारागारको सजाय भोग्ने काम।
कारिका- --- ना. [सं.] --- १. थोरैमा धेरै अर्थ दिने गद्यमय वा पद्यमय सूक्ति। २. नर्तकी। ३. व्यवसाय; पेसा । ४. व्याकरण, दर्शन आदिसँग सम्बद्ध ग्रन्थ (साङ्ख्यकारिका आदि)।
कारिगर- --- ना. [फा. कारीगर] --- १. धातु, काठ, पत्थर आदिको राम्रो मूर्ति बनाउने व्यक्ति; कलाकार; शिल्पकार; शिल्पी। २. कलपुर्जाको काम गर्ने व्यक्ति; कालिगड।
कारिगरी- --- ना. --- कारिगरको काम वा पेसा; कालिगडी; शिल्पकार्य।
कारिणी- --- वि. [सं.] --- कारी; गर्ने; विशेषतः शब्दको पछिल्तिर जोडिएर 'गर्ने' भन्ने अर्थमा उत्तरपदका रूपमा आउने (कार्यकारिणी, प्रबन्धकारिणी इ.)।
कारित- --- वि. [सं.] --- गराइएको; बनाइएको।
कारिता- --- ना. [सं.] --- १. ऋणीको स्वीकृतिमा प्रचलित कानुनले तोकेभन्दा बढी दरमा लिइने ब्याज । २. कुनै शब्दको पछिल्तिर जोडिएर गर्नेपन वा गराउने भाव आदि अर्थ बुझाउने शब्द (काव्यकारिता, नाट्यकारिता इ.)।
कारिन्दा- --- ना. [फा. कारिन्द] --- निजामती सेवातर्फ लेखनदासको काम
```
-------------------

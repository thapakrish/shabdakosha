-------------------
```
क्रियाबिदा --- ना. [क्रिया+बिदा] --- मृतकको काजकिरिया आफैं गर्नुपर्ने कर्मचारीले सम्बन्धित संस्था वा कार्यालयबाट पन्ध्र दिनसम्म पाउने बिदा।
क्रियायोगी- --- ना. [सं.] --- समापक वा असमापक क्रियासँग साक्षात् सम्बन्ध राख्ने शब्द (क्रियाविशेषण र क्रियान्वयी)।
क्रियारत- --- ना. [सं.] --- कुनै पनि काममा लागेको; कार्यसंलग्न; उद्यमी।
क्रियाविशेषण- --- ना. [सं.] --- क्रियाको विशेषता र गुण बुझाउने र त्यसका प्रकार, रूप, स्थान आदिको बोध गराउने अव्यय शब्द (मिरमिर, रनक्क, सलसल, राम्ररी इ.)।
क्रियाशील- --- वि. [सं.] --- चालु अवस्थामा रहेको; सक्रिय; गतिशील; हिँडडुल गर्ने; चल्ने; चलायमान।
क्रिस्तान- --- वि. [अड्. ख्रिस्चियन] --- इसा वा इसाई धर्मको अनुयायी; ईसाई।
क्रीडन- --- ना. [सं.] --- क्रीडा गर्ने वा खेल्ने काम; खेलबाड।
क्रीडनक- --- ना. --- १. खेलबाडका सामान; खेलौना। २. खेल-तमासा।
क्रीडा- --- ना. [सं.] --- १. मन बहलाउन वा समय काट्नका निम्ति गरिने कुनै पनि मनोरञ्जक कामकुरा; खेल; खेलबाड; आमोदप्रमोद; मनबहलाउ। २. सम्भोग; स्त्रीपुरुषका बिच परस्परको शारीरिक सम्बन्धले आनन्द लिइने कार्य; मैथुन।
क्रीडाकानन- --- ना. --- मनोविनोद, खेलबाड आदि गर्ने ठाउँ वा बगैंचा; प्रमोदवन; आनन्दवन।
क्रीडागृह- --- ना. --- प्रेमीप्रेमिकाले आमोदप्रमोद गर्ने भवन; रतिक्रीडा गर्ने घर वा कोठो; खेलबाड गर्ने घर।
क्रीडास्थान- --- ना. --- घरबाहिर वा घरभित्र खेलिने खेलका निम्ति बनाइएको ठाउँ; रङ्गशाला; रङ्गभूमि।
क्रीत- --- वि. [सं.] --- नगद दिएर कुनै वस्तु आफ्नो अधिकारमा ल्याइएको; किनिएको; खरिद गरिएको।
क्रीतक- --- ना. --- १. किनिएको नोकर; कमारो। २. किनेको छोरो; क्रीतपुत्र।
क्रुद्ध- --- वि. [सं.] --- कसैप्रतिको मानसिक आवेगमा उत्रेको; क्रोध भएको वा क्रोध गर्ने; भवाँक्किएको; रिसाएको।
क्रूर- --- वि. [सं.] --- १. अरूलाई सताउने, पिरमर्का पार्ने वा निर्मम कार्य गर्ने, निष्ठुर; निर्दयी; दुष्ट। २. झोक्किने प्रवृत्ति भएको; रिसाहा।
क्रूरकर्मा- --- वि. --- क्रूर स्वभाव भएको; जघन्य काम गर्ने; निष्ठुर।
क्रूरग्रह- --- वि. --- ज्योतिषशास्त्रअनुसार पापग्रह (सूर्य, मङ्गल, शनि, राहु, केतु यी पाँच ग्रह र पापग्रहका साथै एउटै राशिमा बसेको बुध पनि)।
क्रूरता- --- ना. --- क्रूर प्रकृति तथा नीच वृत्ति हुनाको भाव वा अवस्था; दुष्टता।
क्रूरदृक्- --- वि. --- १. खराब दृष्टि भएको। ना. २. शनि वा मङ्गल ग्रह।
क्रेटर- --- ना. [अङ्.] --- पग्लेको चट्टान, आगो, खरानी, ग्याँस आदि निस्कने ज्वालामुखीको मुख।
क्रेता- --- वि. [सं.] --- किनमेल गर्ने; खरिद गर्ने, किन्ने; गाहकी।
क्रेन- --- ना. [अङ्.] --- गह्रौँ र ठुलठुला फलामे दलिन, लट्ठा, पाइप आदिलाई एक ठाउँबाट उठाएर वा च्यापेर जडिने ठाउँमा राख्ने भीमकाय यान्त्रिक साधन।
क्लिष्ट --- ना. [सं.] --- १. आलिङ्गन गर्ने मुद्राका दुई हातका माझको भाग; भुजान्तर। २. वक्षस्थल; छाती, कोख।
क्रोडपत्र- --- ना. --- पत्र- पत्रिकाका बिचमा घुसाइने समसामयिक महत्त्वका विषय छापिएका अलग पाना; थपुवा अंश; अतिरिक्त पाठ्यसामग्री।
क्रोध- --- ना. [सं.] --- १. कुनै अनुचित र हानिकारक वा मन नपर्ने काम भएको देखेर मनमा उब्जने उग्र तथा तीक्ष्ण आवेग; रिस; रोष। २. ज्योतिषशास्त्रका साठी संवत्सरमध्ये उनान्साठियौँ एक संवत्सर। ३. साहित्यमा रौद्र रसको स्थायी भाव।
क्रोधागार- --- ना. --- रिसाएका बेलामा गुत्थ परेर बस्ने घर; कोपभवन।
क्रोधी- --- वि. --- १. क्रोध भएको वा क्रोध गर्ने; क्रुद्ध; रिसाहा। २. सानातिना कुराहरूमा पनि छिटै रिसाउने; झोकी; झडङ्ग्याहा।
क्रोनर- --- ना. [?] --- स्विडेन, नर्वे, डेनमार्क आदि देशका मुद्राको नाम।
क्रोनोमिटर- --- ना. [अङ्.] --- बेलायतको ग्रिनविच भन्ने ठाउँमा राखिएको समय सूचित गर्ने घडीजस्तो प्रसिद्ध यन्त्र।
क्रोमोऔं- --- ना. [अङ्.] --- प्रागैतिहासिक क्रोमेओं मानवले प्रयोग गरेको उपकरण।
क्रोमोओं मानव- --- ना. --- फ्रान्सको क्रोमेओं नामक स्थानमा पाइएको मानव; ओरनेक मानवको उपजाति।
क्रोश- --- ना. [सं.] --- १. कराउने काम; चीत्कार; रोदन। २. सय धनु वा पैतिस सय बिस गजको दुरी; कोस। ३. सहस्रदण्ड बराबर वा धनुषको हजार गुना बराबरको नापो।
क्रौञ्च- --- ना. [सं.] --- १. कऱ्याङकुरुङ चरा। २. हिमालयको टाकुरो।
क्रौञ्च रन्ध्र- --- ना. --- हिमाली गुफा।
क्याङ- --- ना. [अड्.] --- साइकल, मोटर साइकल आदि वाहनको जन्जिर अड्किने दाँतीदार चक्का।
क्लब- --- ना. [अड्] --- १. आमोदप्रमोद वा मनोरञ्जनका निम्ति प्रायः समान स्तरका मानिसको जमघट हुने स्थान; त्यस्तै अभिप्रायका निम्ति खोलिएको सार्वजनिक संस्था। २. होटेल वा क्रीडागृहमा मन बहलाउन जम्मा हुने मानिसको जमात। ३. एक किसिमको रोदीघर।
क्लर्क- --- ना. [अ] --- कार्यालय वा संस्थाहरूमा काम गर्ने निम्नवैतनिक कर्मचारी; हे. कारिन्दा।
क्लान्त- --- वि. [सं.] --- १. थाकेको; थकित; श्रान्त। २. ओइलाएको; मुखमुद्रा क्षीण भएको।
क्लान्ति- --- ना. --- क्लान्त हुनाको अवस्था वा भाव; थकावट; थकाइ।
क्लास- --- ना. [अड्] --- १. कक्षा। २. श्रेणी; दर्जा; वर्ग।
क्लासिकल- --- वि. --- १. साहित्यमा कलापक्षलाई विशेष जोड दिने; शास्त्रीय। २. उच्च कोटिका साहित्यको ।
क्लिनर- --- ना. [अड्] --- १. सरसफाइ गर्ने व्यक्ति। २. बस, ट्रक आदिमा काम गर्ने साधारण कामदार; हे. खलासी।
क्लिनिक- --- ना. [अङ्.] --- उपचारकक्ष।
क्लिप- --- ना. [अड्.] --- हे. किलिप।
क्लिष्ट- --- वि. [सं.] --- १. हम्मेसी नबुझिने वा अर्थ्याउन गाह्रो पर्ने; दुरूह; कठिन (क्लिष्ट शब्द, क्लिष्ट वाक्य, क्लिष्ट शैली इ.)।
क्लिष्टता --- ना. --- क्लिष्ट हुनाको भाव वा अवस्था; दुरूहता।
क्लिष्टत्व- --- ना. --- क्लिष्टता; लहरे साली परी अर्थ वा भाव राम्ररी नखुल्ने काव्यरचनाको दोष।
क्लीब- --- वि. [सं.] --- १. सन्तान जन्माउन सक्ने प्रजननशक्ति क्षीण भएको (व्यक्ति); नपुंसक; हिजडा। २. आँट नभएको; हुतीहारा; नामर्द।
क्लीबता/त्व- --- ना. --- प्रजननशक्ति नहुने भाव; पुंसत्वहीनता; नपुंसकपन।
क्लेद- --- ना. [सं.] --- १. पानी वा यस्तै तरल पदार्थले भिजाउने काम; चिसोपना; आर्द्रता। २. पसिना।
क्लेश- --- ना. [सं.] --- १. कुनै आघात परेर वा चिन्ताका कारणले मानिस व्याकुल तथा सन्तप्त रहने कष्टपूर्ण मानसिक स्थिति; आन्तरिक दुःख, पीडा वा वेदना। २. घरव्यवहारमा आपसमा हुने कलह वा मनोमालिन्य।
क्लोम --- ना. [सं.] --- कलेजो; फोक्सो।
क्लोम चित्र- --- ना. --- विद्युतीय विकिरणद्वारा लिइएको फोक्सोको चित्र।
क्लोम ध्वनि- --- ना. --- छातीबाट सुन्न सकिने फोक्सोको आवाज; सास फेर्दा आउने शब्द।
क्वण- --- ना. [सं.] --- वीणा, सितार आदि वाद्ययन्त्रबाट निस्कने श्रुतिमधुर शब्द; झन्कार।
क्वथन- --- ना. [सं.] --- तरल वस्तु उमाल्ने वा भकभकी पार्ने काम।
क्वथानाङ्क- --- ना. --- तापमानमा पानी उमाल्न सक्ने १०० डिग्रीको माप; क्वथनको निश्चित बिन्दु।
क्वॉक- --- वि. [अ. मू. क्वाँक्+अ] --- भनेको कुरा राम्ररी नबुझ्ने; लट्ठक; बुद्ध। (उदा.- जति भने पनि हरि सम्कँदै सम्कँदैन, कस्तो क्वाँक रहेछ)।
क्वाँक्वाँ- --- क्रि.वि. [अ. मू. क्वाँ (द्वि.)] --- १. मानसिक वेदना खप्न नसकेर वा कसैको भनाइ खाएर चर्को स्वरले रुने किसिम। ना. २. डाँको छाडेर रोएको आवाज।
क्वाँटी- --- ना. [नेवा. क्वा] --- केराउ, चना, मुगी, मास, सिमी, भटमास आदि दालजातका गेडागुडी छासमिस पारी पानीमा भिजाएर टुसा निक्लिएपछि पकाएको रस र तिनै गेडागुडी वा बिरौंला।
क्वाइँक्वाइँ- --- क्रि.वि. [अ. मू. क्वाइँ (द्वि.)] --- १. कुटाइ वा किचाइमा परेर कुकुर रुने, कराउने किसिम। २. दुख्ने गरी जगल्टा भुत्ल्याउने चाल।
क्वाटर- --- ना. [अड्. क्वार्टर] --- १. चतुर्थांश; चौथाइ। २. छपाइका निम्ति अक्षर मिलाउँदा कम्पोज भएका पृष्ठको खाली ठाउँमा भरिने सिसाका ससाना ढिका वा टुक्रा; क्वाड।
क्वाड- --- ना. [अड्.] --- हे. क्वाटर।
क्वाथ- --- ना. [सं.] --- १. काष्ठादि औषधी पानीमा धेरैबेर पकाएर झिकिएको बाक्लो रस; काँडा। २. सुरुवा।
क्वापक्वाप- --- क्रि.वि. [अ. मू. क्वाप्+अ (द्वि.)] --- डल्लो खानेकुरो धमाधम मुखमा हाल्ने किसिमले।
क्वापक्वापी/क्वापक्वाप्ती- --- क्रि.वि. --- डल्लो खानेकुरो छिटो छिटो मुखमा हाल्ने किसिमसँग।
क्वाप्प- --- क्रि.वि. [अ. मू. क्वाप्+प] --- डल्लो खानेकुरो एकै बाजि मुखमा हाल्ने किसिमले।
क्वारक्वार- --- क्रि.वि. [अ. मू. क्वार्+अ (द्वि.)] --- एकटकले हेर्ने, चाँचाँडो कोर्ने वा साह्रो खानेकुरा चपाउँदा आवाज आउने गरी।
क्वारक्वारी/क्वारक्वार्ती- --- क्रि.वि. --- तिनै काम अझ छिटो गर्ने किसिमले।
क्वार्र- --- क्रि.वि. [अ. मू. क्वार्+र] --- १. धर्को तानेर कोर्ने वा कुनै तिखो वस्तुद्वारा आफैं कोरिने किसिमले। २. किराफट्या‌ङ्ग्रा आदि कराउँदा आवाज आउने किसिमसँग।
क्वालक्वाल- --- क्रि.वि. [अ. मू. क्वाल्+अ (द्वि.)] --- लगातार पेट कराउने वा पानी बग्ने किसिमले।
क्वालक्वाली/क्वालक्वाल्ती --- क्रि.वि. --- एकनासले पेट कराउने वा पानी बग्ने गरी।
क्वाल्ल- --- क्रि.वि. [अ. मू. क्वाल्+ल] --- एकै बाजि ठुलो स्वरले पेट कराउने वा पानी बग्ने किसिमसँग।
क्विज- --- ना. [अङ्.] --- सामान्यज्ञानको जाँच, बुद्धि जाँच्नका निम्ति प्रश्नहरू सोधिने प्रतियोगिता; हाजिरजवाफ।
क्विन्टल- --- ना. [अङ्.] --- सय किलोग्रामको तौल (पुरानो हिसाबअनुसार दुई मन साढे सत्ताइस सेर)।
क्ष- ---  --- देवनागरी वर्णमालामा र पञ्चाशत वर्णमातृकामा स्वतन्त्र अस्तित्व पनि मानिएको, कण्ठ र मूर्द्धास्थानबाट उच्चारण हुने 'क' र 'ष' को संयुक्त रूप वा सो रूपको संयुक्त व्यञ्जनवर्ण (संयुक्ताक्षर); लेख्य रूपमा सो संयुक्त व्यञ्जनवर्णको प्रतिनिधित्व गर्ने लिपिचिह्न ।
क्ष-किरण- --- ना. [सं.] --- शरीर वा कुनै ठोस वस्तुका भित्री भागको चित्र उतारिने विकिरण प्रविधिका प्रमुख विकिरण वा विद्युत्धाराको अदृश्य किरण; एक्सरे।
क्षण- --- ना. [सं.] --- १. समयको साह्रै सानो भाग वा थोरै परिणाम; छिन। २. एक मुहूर्तको बाह्र भागको एक भाग (चारपाँच सेकेन्ड वा तिस पला)। ३. आँखा झिम्काउन्जेलको समय; निमेष। ४. खाली समय; अवसर; मौका।
क्षणभङ्गुर --- वि. --- १. छिनभरमा नाश हुने; अल्प समयमै नष्ट हुने; अनित्य; अस्थिर। २. क्षणसम्बन्धी; क्षणको; अस्थायी।
क्षणिक- --- वि. [सं.] --- १. एकै छिन मात्र रहने वा हुने; क्षणभङ्गुर; अनित्य; अस्थिर। २. क्षणसम्बन्धी; क्षणको।
क्षणिकता- --- ना. --- क्षणिक हुनाको भाव वा अवस्था।
क्षणिका- --- ना. --- बादलमा चम्किने बिजुली; विद्युत्।
क्षणी- --- वि. [सं.] --- क्षणभर मात्र रहने वा हुने; केही छिनको; क्षणिक।
क्षत- --- वि. [सं.] --- १. क्षति वा हानि भएको; चोट लागेको; घाइते। २. कुनै भाग टुटेको; खण्डित (वस्तु)। ना. ३. घाउ, चोट; जखम।
क्षतज- --- वि. --- १. घाउबाट निस्कने (क्षतज ज्वर)। ना. २. रगत वा पिप।
क्षतयोनि- --- वि. --- पुरुषसित मिसिइसकेकी; योनिक्षत भएकी; कौमार्य नष्ट
```
-------------------

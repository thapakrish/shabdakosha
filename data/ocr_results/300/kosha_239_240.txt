-------------------
```
कारी --- वि. --- गर्ने निम्नस्तरीय कर्मचारी; काइते; क्लर्क।
कारी- --- वि. [सं.] --- 'गर्ने' वा 'बनाउने' भन्ने अर्थ लिएर शब्दको पछिल्तिर उत्तरपदका रूपमा जोडिने (आज्ञाकारी, कार्यकारी इ.)।
कारुणिक- --- वि. [सं.] --- १. करुणाको भाव भएको; दयालु; कृपालु। २. करुणायुक्त; करुणाले भरिएको।
कारुण्य- --- ना. [सं.] --- करुणाको भाव वा अवस्था; दया वा कृपा।
कारोबार- --- ना. [कारबार ] --- १. कुनै मालमत्ता बेचबिखन गरी जीविका चलाउने काम; व्यापार। २. रकम वा कुनै वस्तु लिनेदिने काम; लेनदेन; सरसापट; एँचोपैंचो। ३. उद्योगधन्दा; इलम; व्यवसाय।
कारोबारी- --- वि. --- कारोबार गर्ने; बेपारको पेसा अँगाल्ने, लेनदेन गर्ने।
कार्गो- --- ना. [अङ् ] --- जल, स्थल वा हवाईमार्ग हुँदै एक ठाउँबाट अर्को ठाउँ पुऱ्याउन ल्याइएको मालमत्ता।
कार्गो बुक- --- ना. --- कुनै कम्पनी वा संस्था आदिले कार्गो सेवा उपलब्ध गर्नाका निम्ति गरिने अग्रिम अनुबन्ध।
कार्गो सेवा- --- ना. --- जल, स्थल वा हवाईमार्गबाट मालताल ल्याउनेलाने वा ओसारपसार गर्ने कार्य।
कार्योप- --- ना. [फा. कारचोब] --- १. कपडामा बुट्टा भर्ने कला वा काम; बत्तुभराइ; बेलबुट्टा; कारचोब (इम्ब्राइडरी)। २. बुट्टा भर्नका निमित्त कपडा तानेर राख्ने एक साधन ।
कार्योपी- --- वि. [फा. कारचोबी] --- कार्योप वा बत्तु भरिएको; बुट्टा हालिएको।
कार्योपी टोपी- --- ना. --- मखमलमा रेसमका धागाले बुट्टा भरिएको, बिचमा जालीदार गट्टा राखिएको विशेष प्रकारको नेपाली टोपी; बिर्के टोपी।
कार्टून- --- ना. [अड्. कार्टून] --- कुनै व्यक्ति वा घटनाको उपहास गर्न वा कुनै सत्यतर्फ औंल्याउन व्यङ्ग्यात्मक ढङ्गले लेखिएको चित्र; हास्यसहितको व्यङ्ग्यचित्र; व्यङ्ग्यचित्र।
कार्ड- --- ना. [अड्.] --- कुनै पर्व, उत्सव वा विवाह आदिका निमन्त्रणा छापिने वा अन्य विशेष लेखपढ आदिमा प्रयोग गरिने आयताकार, बाक्लो र दह्रो कागजको टुक्रा; पत्र। (निमन्त्रणाकार्ड, पोस्टकार्ड, पुस्तक लेनदेन कार्ड इ.)।
कार्तवीर्य- --- ना. [सं.] --- कृतवीर्यका छोरा तथा रावणका समकालीन हैहय देशका राजा; दश हजार यज्ञ गर्ने, दीर्घजीवी र तन्त्रशास्त्रका आचार्यका रूपमा प्रख्यात तिनै व्यक्ति; सहस्रार्जुन।
कार्तिक- --- ना. [सं.] --- असौज र मङ्सिरका बिचको महिना; सातौं महिना; कात्तिक ।
कार्तिकय- --- ना. [सं.] --- युद्धका देवता वा देवताहरूका सेनाध्यक्ष मानिएका, ६ टाउका, बाह्र हात र बाह्रवटै आँखा भएको वर्णन गरिएका शिवपुत्र; स्कन्द; अग्निभूः गङ्गापुत्र; षडानन; षण्मुख; कुमार; स्वामी-कार्तिक; मयूरवाहन।
कार्लोस --- ना. [√ कारतुस] --- बाक्लो गत्ता, धातु आदिबाट बनाइएको, टोटावाल बन्दुक, तोप, पिस्तौलमा बारुदजस्ता विस्फोटक पदार्थ बन्द गरिएको वस्तु; टोटा (पानीभित्र विस्फोट गराई यसबाट माछा मार्ने काम पनि गरिन्छ।)
कार्नेस- --- ना. [अङ् कर्निस] --- घर, भवन आदिका बाहिरपट्टिको पर्खाल वा गाह्रोलाई पानीबाट बचाउन र बाछिटा आदि भित्र जान नदिनका लागि आवश्यकताअनुसार प्रत्येक तलाका बिचमा त्यसै पर्खाल वा गाह्रोसँग जोडी केही बाहिर निकालिएको इँट, टायल, कर्कटपाता आदिको फल्याकजस्तो छत।
कार्पेट- --- ना. [अड्] --- १. भुईं ढाक्न ओछ्याइने बाक्लो सादा वा बुट्टेदार कपडा; दरी। २. पालकीका विभिन्न भेदमध्ये एक।
कार्पेट ऊन- --- ना. --- कार्पेट वा गलैंचा बनाउने खास किसिमको ऊन।
कार्बन- --- ना. [अङ्.] --- कोइला, अङ्गार आदिमा विद्यमान रहने एक रासायनिक तत्त्व (हीरा र सिसालाई विशुद्ध कार्बन मानिन्छ); प्राङ्गार।
कार्बन पेपर- --- ना. --- टङ्कन आदिमा प्रतिलिपि निकाल्न कागतको बिचमा हाली प्रयोग गरिने एकापट्टि कार्बन लगाइएको पातलो पत्र वा कागत; प्राङ्गारपत्र।
कार्य- --- ना. [सं.] --- १. काम; कृत्य; काज। २. कर्तव्य। ३. पेसा; व्यवसाय। ४. धार्मिक कृत्य वा अनुष्ठान। ५. प्रयोजन; उद्देश्य। ६. नाटकको उपसंहार।
कार्यकर्ता- --- ना. --- १. खास उद्देश्य वा कारणले काम गर्ने व्यक्ति; कर्मी; कर्मचारी; श्रमिक। २. जिल्ला र गाउँगाउँ घुमेर राजनीतिक, सामाजिक आदि सिद्धान्तको प्रचारप्रसार गर्ने व्यक्ति ।
कार्यकलाप- --- ना. --- कामसम्बन्धी गतिविधि; कामकारबाई; काम गर्ने विधि वा तरिका।
कार्यकारण- --- ना. --- कारण र कार्य; उद्देश्य र प्रयोजन; हेतु; संयोग।
कार्यकारण भाव- --- ना. --- कार्य र कारणको सम्बन्ध; उत्पाद्य र उत्पादक भाव।
कार्यकारिणी- --- ना. --- १. कुनै विशेष काम गर्न वा व्यवस्था मिलाउन आधिकारिक रूपबाट चुनिएका वा मनोनीत भएका विशिष्ट व्यक्तिहरूको समिति; सञ्चालक समिति; कार्यसमिति। वि. २. कार्यको व्यवस्था गर्ने वा मिलाउने (सचिव, समिति, सभा, परिषद् इ.)।
कार्यकारी- --- ना. --- १. विशेष रूपले कुनै काम गर्ने व्यक्ति; कार्यकर्ता। २. कसैको अनुपस्थितिमा त्यस व्यक्तिको सम्पूर्ण अधिकार उपभोग गरी काम गर्ने व्यक्ति। ३. कसैलाई कुनै विशिष्ट पद केवल सम्मानार्थ दिँदा विशेष अवस्थामा त्यस पदबाट गर्नुपर्ने काम सम्पन्न गर्ने अर्को व्यक्ति।
कार्यकाल --- ना. --- १. काम गर्ने समय; मौसम; उपयुक्त समय वा अवसर। २. कुनै पद वा सेवामा रहँदा तोकिएको समयावधि; पदावधि।
कार्यकुशल- --- वि. --- सिपालु; प्रवीण; खप्पिस; निपुण; दक्ष।
कार्यकुशलता- --- ना. --- कार्यकुशल हुनाको भाव; ल्याकत; दक्षता; निपुणता ।
कार्यक्रम- --- ना. --- १. कुनै विशेष काम (समारोह, आयोजना, योजना, गोष्ठी; सेमिनार आदि) का विविध अङ्गको सम्पादन गर्न तयार पारिएको क्रम वा सिलसिलापछि हुने कुनै पनि कामको योजना वा प्रक्रिया। २. त्यस्ता कामकुराको मुद्रित सूची; तालिका।
कार्यक्षेत्र- --- ना. --- काम गर्नका निम्ति प्रदत्त अधिकार वा निर्देशनको सीमा।
कार्यटोली- --- ना. --- निर्दिष्ट वा खास खास काम गर्नका निम्ति बनाइएको कार्यकर्ताहरूको समूह; काम गर्ने व्यक्तिहरूको विभाजित एकाइ; तोकिएको क्षेत्रमा गई काम गर्नेहरूको डफ्फा।
कार्यदक्ष --- वि. --- काम गर्नमा योग्य वा सिपालु; कार्यकुशल।
कार्यदक्षता- --- ना. --- कार्यदक्ष हुनाको भाव वा स्थिति; कार्यकुशलता।
कार्यनिष्ठ- --- वि. --- काममा आस्था राख्ने; काममा अनुरक्त; काममा सङ्कल्पित; काममा संलग्न।
कार्यपञ्चक- --- ना. --- ईश्वरका पाँच विशेष कार्य (सृष्टि, स्थिति, प्रलय, निग्रह र अनुग्रह)।
कार्यपत्र- --- ना. --- सेमिनार, कार्यशालागोष्ठी आदिमा छलफल, टिप्पणी, आलोचना आदि गर्नका निम्ति प्रस्तुत गरिने कुनै पनि समस्याविषयक लेख; गोष्ठीपत्र।
कार्यपद्धति- --- ना. --- कुनै काम गर्ने स्वीकृत विधि वा तरिका; कार्यप्रणाली।
कार्य परिषद्- --- ना. --- कुनै काम र परिस्थितिअनुसार आन्दोलन आदिको सञ्चालन, नियन्त्रण आदि गर्न गठित समिति वा औपचारिक अङ्ग; खास कामका निम्ति बनाइएको समितिविशेष।
कार्यपालिका- --- ना. --- सरकारका तीन अङ्ग- कार्यपालिका, न्यायपालिका र विधायिकामध्ये व्यवस्थापिका सभाले पारित गरेका कानुन वा प्रस्तावलाई कार्यान्वयन गर्ने र देशको प्रशासन वा शासनव्यवस्था सुचारु रूपले चलाउने एक प्रमुख अङ्ग।
कार्यप्रणाली- --- ना. --- हे. कार्यपद्धति।
कार्यभार- --- ना. [सं.] --- कुनै पदमा रहँदाको सम्पूर्ण उत्तरदायित्व; सेवाअवधिको अभिभारा; आफूले गर्नुपर्ने कामको जिम्मेवारी।
कार्यभार मुक्त- --- वि. --- कुनै पद वा जिम्मेवारीबाट च्युत गरिएको; सेवाबाट अवकाश दिइएको वा पाएको; खोसिएको।
कार्यभारी- --- वि. --- कार्यभार वहन गर्ने; कुनै काम वा पदको जिम्मा लिने।
कार्यमूलक- --- वि. [सं.] --- व्यवहारमा ल्याउन सकिने वा आउन सक्ने गुणको प्रधानता भएको; काममा ल्याउन सकिने; व्यावहारिक उपयोगिता वा पक्ष विद्यमान रहेको (कार्यमूलक योजना, कार्यमूलक सिद्धान्त इ.)।
कार्यमूलकता- --- ना. --- कार्यमूलक हुनुको भाव; उपयोगी व्यावहारिकता।
कार्यमूलक योजना- --- ना. --- व्यवहारमा उतारी उपयोगी बनाउन सकिने कुनै योजना; कार्यान्वयन पक्षलाई प्रधानता दिने आयोजना।
कार्यवश- --- क्रि.वि. [सं.] --- कामविशेषले; कुनै काम आइलागेकाले; कामका कारणले।
कार्यवाहक- --- वि. [सं.] --- कुनै व्यक्तिको अनुपस्थितिमा नियमानुसार त्यस व्यक्तिको अधिकार लिई अस्थायी रूपमा काम गर्ने (कर्मचारी वा पदाधिकारी); कामको जिम्मा लिने; कार्यकारी; कायममुकायम।
कार्यवाहक सङ्ख्या- --- ना. --- कुनै सभा वा बैठकलाई औपचारिक रूप दिन उपस्थित हुनुपर्ने निम्नतम सदस्यसङ्ख्या; हे. गणपूरक सङख्या।
कार्यवाही- --- वि. [सं.] --- १. हे. कार्यवाहक । २. हे. कारबाई।
कार्यवाही योग्यता- --- ना. --- विशिष्ट सभा, मन्त्रिपरिषद् आदिको बैठकमा गरिएका काम, वादविवाद, निर्णय आदिलाई गोप्य राख्ने कार्य वा व्यवस्था।
कार्यविधि- --- ना. [सं.] --- नियम, ऐनकानुनमा उल्लेख भएअनुसारका कार्यप्रणाली; कामको सवाल वा सिद्धान्त।
कार्यविनायक- --- ना. [सं.] --- काठमाडौँ उपत्यकाका प्रसिद्ध विनायक (गणेश) मध्ये पाटन जिल्लाको सैंबु भन्ने ठाउँमा रहेका एक विनायक।
कार्यविवरण- --- ना. [सं.] --- १. कुनै कामको क्रमबद्ध व्याख्या गरिएको विवरण वा तथ्यप्रतिवेदन। २. कामको फाँटवारी; कार्यसूची।
कार्यव्यवस्था- --- ना. [सं.] --- सरकारी वा महाजनी कामको रप्फाडप्फा; राम्रोसँग मिलेको कामको रोहो वा स्थिति।
कार्यव्यापार- --- ना. [सं.] --- घटना; व्यापार; इन्द्रियद्वारा प्रतिपादित कामकाज ।
कार्यशक्ति- --- ना. [सं.] --- कुनै भौतिक वा मानसिक काम गर्नका निम्ति चाहिने बल वा योग्यता; काम गर्ने सामर्थ्य वा दक्षता।
कार्यशाला- --- ना. [सं.] --- यन्त्र आदिको मर्मत, निर्माण, प्रयोग आदि गर्ने कारखाना; ज्यासल; काम गर्ने ठाउँ।
कार्यशाला गोष्ठी- --- ना. --- गोष्ठी, सेमिनार आदिमा सहभागीहरूलाई सम्बन्धित विषयमा अभ्यास गराई प्रशिक्षण दिने कार्य वा त्यस्तो कार्य गर्ने शिविर।
कार्यसक्षम --- वि. [सं.] --- काम गर्ने योग्यता वा क्षमता भएको; काम गर्न सक्ने ।
कार्यसक्षमता- --- ना. --- कार्यसक्षम हुनाको भाव वा स्थिति।
कार्यसमिति- --- ना. [सं.] --- कुनै विशेष कामको सञ्चालन वा सम्पादनका निम्ति बनेको समिति; कार्यकारिणी समिति।
कार्यसम्पादन- --- ना. [सं.] --- तोकिएको काम वा उत्तरदायित्वलाई पूरा गर्ने कार्य; कामको कार्यान्वयन।
कार्य सम्पादन मूल्याङ्कन- --- ना. --- कार्य सम्पादनको कामको लेखाजोखा; कुनै सम्बन्धित व्यक्तिलाई सुम्पिएको काम वा जिम्मेवारीको महत्त्व देखाउने वा आँक्ने काम।
कार्यसूची- --- ना. [सं.] --- १. कामको विवरण वा बाँडफाँडबारे लेखिएको कागज; गर्नुपर्ने कामको स्पष्ट उल्लेख भएको विवरणपत्र; कामको फिरिस्त; कार्यावली। २. सभा, बैठक आदिमा अनुमोदन वा पारित गर्नुपर्ने प्रस्ताव (एजेन्डा)।
कार्यस्थगन- --- ना. [सं.] --- काम स्थगित गर्ने प्रक्रिया वा व्यवस्था।
कार्यस्थगन प्रस्ताव- --- ना. --- कुनै आवश्यक एवं सार्वजनिक महत्त्वका प्रश्नमा विचार गर्नका निम्ति अन्य कार्य छाडेर यसै आवश्यक विषयलाई प्राथमिकता दिन विधानसभा, प्रतिनिधिसभा, राष्ट्रिय सभा, राजसभा आदिमा राखिने प्रस्ताव।
कार्यस्थल- --- ना. [सं.] --- काम गर्ने ठाउँ वा थलो।
कार्यस्थल अनुसन्धान- --- ना. --- कार्यस्थल वा सम्बन्धित क्षेत्रमा नै निष्कर्ष निकाल्नुपर्ने अनुसन्धान कार्य।
कार्याधिकारी- --- ना. [सं.] --- निर्धारित कामको परिचालन, कार्यान्वयन, व्यवस्थापन आदि गर्ने अधिकारी वा प्रमुख व्यक्ति; खास खास कामको जिम्मा लिएको हाकिम।
कार्याध्यक्ष- --- ना. [सं.] --- उच्चतम पदमा रहेर कुनै कामको सञ्चालन वा
```
-------------------

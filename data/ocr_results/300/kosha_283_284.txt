-------------------
```
क्षतविक्षत --- वि. --- कहीँ अलिकति र कहीँ बेसरी शरीरभर चोटपटक लागेको; रक्त्योल; रक्ताम्मे।
क्षता- --- वि. [सं.] --- योनि क्षत भएकी; कौमार्य खण्डित भएकी (कन्या)।
क्षति- --- ना. [सं.] --- १. कुनै काम, वस्तु, समय आदिमा हुन गएको हानि वा नोक्सानी; खति; घाटा; नाश। २. आघात वा चोट लाग्नाले भएको घाउ, चोटपटक।
क्षतिग्रस्त --- वि. --- बिग्रेको, भत्केको, नासिएको वा खति भएको। (उदा.- प्रधानमन्त्री भुइँचालाले क्षतिग्रस्त इलाकाको निरीक्षण गर्दै हुनुहुन्छ।)
क्षतिपूर्ति- --- ना. --- १. कसैको केही हानि-नोक्सानी भएको वस्तु पूरा गरिदिने वा नोक्सानी भराइदिने काम। २. क्षति भएका वस्तुको सट्टामा दिइने रकम वा धन; हर्जाना; भरताल।
क्षत्र- --- ना. [सं.] --- १. राज्य; राष्ट्र। २. क्षत्रिय जाति वा त्यस जातिका व्यक्ति। ३. शरीर।
क्षत्रकर्म- --- ना. --- क्षत्रियले गर्नुपर्ने युद्धबाट विमुख नहुनु, शत्रुलाई हटाउनु, दान दिनु आदि काम।
क्षत्रधर्म- --- ना. --- १. क्षत्रियले गर्नुपर्ने अध्ययन, दान, प्रजापालन, यज्ञ आदि काम वा धर्म। २. शौर्य; बहादुरी।
क्षत्रपति- --- ना. --- कुनै क्षत्र वा राज्यका स्वामी; राजा।
क्षत्रिय --- ना. [सं.] --- हिन्दूहरूका चार जातमध्ये एक जात वा चार वर्णमध्ये दोस्रो वर्ण।
क्षत्रिय देवता- --- ना. --- इन्द्र, यम र वरुण।
क्षत्री- --- ना. [सं.] --- १. क्षत्रिय; छेत्री।
क्षन्तव्य- --- वि. [सं.] --- क्षमा गर्न योग्य; क्षम्य।
क्षपणक- --- ना. [सं.] --- १. प्रायः नाङ्गो रहेर उपासना वा जीवनयापन गर्ने जैन भिक्षु वा साधु। २. विक्रमादित्यका राजसभामा रहने नवरत्नमध्ये एक। वि. ३. लाज नमान्ने; निर्लज्ज।
क्षम- --- वि. [सं.] --- १. काम गर्ने क्षमता वा योग्यता भएको; समर्थ; योग्य। २. चुप रहने; सहनशील; सहिष्णु। ना. ३. शक्ति; बल।
क्षमता- --- ना. --- कुनै काम गर्ने वा केही धारण गर्न सक्ने शक्ति वा विशेषता; सामर्थ्य; तागत।
क्षमा- --- ना. [सं.] --- १. अरूले दिएका दुःखको साटो फेर्ने विचार छाडी त्यसलाई सहने मानिसका मनको भावना वा वृत्ति; दोषीलाई छाडिदिने वा आफ्नो भुल स्वीकार गर्ने त्यस्तै भाव; माफी; क्षान्ति। २. सहिष्णुता; सहनशीलता। ३. पृथ्वी; धर्ती।
क्षमा प्रार्थना/याचना- --- ना. --- आफूले बिराएका कुरामा क्षमा वा माफी माग्ने काम।
क्षमावान्- --- वि. --- माफी दिने; क्षमाशील।
क्षमाशील- --- वि. --- क्षमा गर्ने; शान्त वा सिधासादा प्रकृतिको।
क्षम्य- --- वि. [सं.] --- क्षमा गर्न योग्य; माफ दिन लायक।
क्षय- --- ना. [सं.] --- १. प्रकृतिले नै बिस्तारबिस्तार खिइँदै जाने क्रिया वा स्थिति; ह्रास; घटती; नाश। २. कल्पको अन्त; प्रलय। ३. राजयक्ष्मा; टी. बी. रोग।
क्षयकर- --- वि. --- क्षय गर्ने; नाश गर्ने।
क्षयकाल --- ना. --- प्रलयको समय।
क्षयतिथि- --- ना. --- टुटेको वा लोप भएको तिथि।
क्षयपक्ष- --- ना. --- चन्द्रमाको कला क्षीण हुँदै जाने पक्ष; कृष्णपक्ष।
क्षयमास- --- ना. --- घटीमा १९ वर्ष र बढीमा १४१ वर्षको अन्तरमा दुई औंसीभित्र दुई सङ्क्रान्ति पर्ने चान्द्रमास (क्षयमास परेको सालमा अगाडि र पछाडि गरी दुई अधिक मास पर्छ, क्षय हुने महिनाको पहिलो पक्ष अघिल्लो महिनामा र दोस्रो पक्ष पछिल्लो महिनामा गनिन्छ)।
क्षयरोग --- ना. --- फोक्सामा विशेष किसिमका कीटाणुले प्रवेश गर्नाले घाउ भई बिस्तारै रोगी गल्दै जाने प्रसिद्ध रोग; राजयक्ष्मा; टी. बी.; सुकेनास; राजरोग।
क्षयी --- वि. [सं.] --- १. क्षय हुने; नाश हुने। २. क्षयरोग लागेको। ना. ३. चन्द्रमा
क्षयीकरण- --- ना. --- नासिंदै, गल्दै वा खिइँदै जाने काम वा प्रक्रिया।
क्षर- --- ना. [सं.] --- १. तरल पदार्थको चुहाइ, तप्काइ वा बगाइ। २. पानी; बादल। ३. शरीर; देह। ४. सबै जड पदार्थ। वि. ५. नाश हुने; नाशवान्; नश्वर।
क्षरण- --- ना. [सं.] --- थोपा थोपा हुँदै चुहुने, तप्किने, झर्ने, रसाउने आदि काम।
क्षात्र- --- वि. [सं.] --- क्षत्रियको; क्षत्रियसम्बन्धी।
क्षान्ति- --- ना. [सं.] --- सहन सक्ने क्षमता; सहनशीलता; धैर्य।
क्षार- --- ना. [सं.] --- १. दाहक, जारक आदि औषधी वा खनिज पदार्थहरूको भस्मबाट रासायनिक प्रक्रियाले बनाइने नुन। २. सोडा। ३. सुहाग। ४. नुनिलो पदार्थ। ५. भस्म, खरानी। वि. ६. चर्को; नुनिलो। ७. नुन भएको (समुद्र)।
क्षारक- --- वि. --- क्षार गर्ने वा जलाउने; दाहक; कास्टिक।
क्षारभूमि- --- ना. --- क्षार मिसिएको माटो भएको जमिन; उर्वर भूमि।
क्षार समुद्र- --- ना. --- नुनिलो पानी भएको समुद्र; क्षारोद।
क्षारोद- --- ना. [सं.] --- १. नुनिलो पानीको समुद्र; क्षारसमुद्र। २. क्षारको अंश भएको कुनै पदार्थ।
क्षालन- --- ना. [सं.] --- धुने वा सफा गर्ने काम (लुगा; भाँडा आदि)।
क्षिति- --- ना. [सं.] --- १. वासस्थान; निवासस्थान; घर। २. पृथ्वी।
क्षितिज --- ना. --- १. चारैतिर पृथ्वी र आकाश जोरिएजस्तो देखिने स्थान वा गोलो परिधि। २. मङ्गलग्रह। ३. वृक्ष; रुख।
क्षितितल- --- ना. [सं.] --- धरातल; पृथ्वी।
क्षितिपति- --- ना. --- राजा।
क्षितिमण्डल- --- ना. --- भूमण्डल; पृथ्वी।
क्षिप्र- --- क्रि.वि. [सं.] --- तुरुन्त, तत्काल; शीघ्र; चाँडै।
क्षिप्रकारी- --- वि. --- चाँडचाँडै काम गर्ने; छिटो काम पूरा गर्ने।
क्षीण- --- वि. [सं.] --- १. खिएको, घट्तै गएको वा अवस्था बिग्रेको। २. दुब्लो; पातलो; निर्धा।
क्षीणकाय- --- वि. --- दुब्लो वा पातलो शरीरको।
क्षीणता --- ना. --- क्षीण हुनाको अवस्था वा भाव; दुर्बलता; निर्धापन।
क्षीर- --- ना. [सं.] --- १. दुध। २. खिर । ३. जल; पानी। ४. रुखको दुधजस्तो सेतो चोब।
क्षीरधि- --- ना. --- दुधजस्तो फिँज उठ्ने पानी भएको समुद्र।
क्षीरसागर- --- ना. --- दुधको समुद्र वा दुग्ध-समुद्र पनि भनिने, सात समुद्रमध्ये एक।
क्षुण्ण- --- वि. [सं.] --- १. टुक्रा पारिएको वा टुक्रयाइएको। २. टुटफुट भएको वा बिग्रेको; खण्डित। ३. खँदिएको। ४. राम्ररी विचार गरिएको।
क्षुद्र- --- वि. [सं.] --- १. नीच वा अधम प्रवृत्तिको; तुच्छ विचारको; जाबो। २. अल्प; सानो। ३. दरिद्र; निर्धन। ४. कृपण; कन्जुस।
क्षुद्रघण्टिका --- ना. --- आभूषणका रूपमा पहिरिने ससाना घण्टी; चाँप; घुँगरु।
क्षुद्रता- --- ना. --- क्षुद्र हुनाको भाव वा अवस्था; नीच व्यक्तिमा रहने अवगुण; नीचता; तुच्छता।
क्षुद्रधान्य- --- ना. --- कोदो; कुअन्न।
क्षुधा- --- ना. [सं.] --- १. खाने इच्छा; भोक; छुद्दे। २. कुनै कुरा पाउने चाहना; तृष्णा।
क्षुधातुर --- वि. --- साहै भोकाएको; भोकले आत्तिएको वा छटपटाएको।
क्षुधित --- वि. --- साहै भोकाएको; भोको।
क्षुब्ध- --- वि. [सं.] --- १. कुनै कारण वा कुराले रिसाएको; क्षोभ भएको; क्रुद्ध। २. अधीर; चञ्चल। ३. विह्वल; व्याकुल; दिग्दार।
क्षुर- --- ना. [सं.] --- १. कपाल काट्ने हतियार; छुरा। २. पशुको खुर।
क्षेत्र- --- ना. [सं.] --- १. बाली रोपिने जग्गाजमिन; खेत; भूमि; फाँट-मैदान। २. उत्पत्तिस्थान। ३. पुण्यतीर्थ; धाम (कुरुक्षेत्र, वराहक्षेत्र, मुक्तिक्षेत्र इ.); पाँच ज्ञानेन्द्रिय, पाँच कर्मेन्द्रिय आदिले युक्त शरीर। ४. वीर्यको स्थापना गरी सन्तान उत्पन्न गर्ने रूपमा पत्नी वा स्त्री; कोख। ५. राजनीतिक, सामाजिक, साहित्यिक, भौगोलिक आदि विचारले वा त्यस्तो कुनै कामविशेषका निम्ति निर्धारित स्थल। ६. पुरातात्त्विक वस्तु प्राप्त गर्ने उद्देश्यले उत्खनन वा अन्वेषण गरिने ठाउँ। ७. नेपालका पाँच खण्डमा विभाजित विकासक्षेत्र (पूर्वाञ्चल विकासक्षेत्र, मध्यमाञ्चल विकासक्षेत्र, पश्चिमाञ्चल विकासक्षेत्र, मध्य पश्चिमाञ्चल विकासक्षेत्र र सुदूर पश्चिमाञ्चल विकासक्षेत्र)।
क्षेत्रज्ञ- --- ना. --- १. क्षेत्र वा शरीरको अधिष्ठाता; जीवात्मा, परमात्मा। २. किसान; खेतीवाल। ३. शरीरशास्त्रका विज्ञाता।
क्षेत्रपति- --- ना. --- जमिनको मालिक; जग्गाधनी।
क्षेत्रपाल- --- ना. --- १. खेतमा लगाएको बाली कुर्ने व्यक्ति। २. स्थानाधिपति देवता (पश्चिम दिशाका भैरव द्वारपाल); भूमे।
क्षेत्रफल --- ना. --- कुनै जमिनको लमाइ र चौडाइको गुणाबाट निक्लने वर्गात्मक अङ्क वा परिमाण।
क्षेत्रमिति- --- ना. --- रेखाहरूको लमाइ, धरातलको क्षेत्रफल र ठोस वस्तुको घनफल निकाल्ने नियमविवरण भएको गणितको एक शाखा।
क्षेत्रसन्न्यास- --- ना. --- कुनै क्षेत्रको सीमा काटेर बाहिरफेर नजाने व्रत वा सङ्कल्प।
क्षेत्राधिकार- --- ना. --- १. कुनै विशेष क्षेत्रको वा विशेष किसिमको मुद्दा सुन्ने अधिकार। २. कुनै खास क्षेत्रसम्बन्धी कामको अख्तियार।
क्षेत्रीय- --- वि. [सं. क्षेत्रिय] --- १. खेतको वा खेतसम्बन्धी; खेतमा उब्जेको। २. खेत भएको; खेतीवाल । ३. क्षेत्रसम्बन्धी; स्थानीय (क्षेत्रीय कार्यालय, क्षेत्रीय शिक्षा निर्देशनालय आदि)।
क्षेत्रीय कार्य- --- ना. --- कुनै कार्य वा अनुसन्धान गरिने विषयमा क्षेत्रमा गएर गरिने काम।
क्षेत्रीय पुस्तिका --- ना. --- कुनै तोकिएको क्षेत्र वा त्यस क्षेत्रभित्र भएका जग्गाजमिन आदिको तथ्याङ्क, विवरण आदि लेखेर राख्ने पुस्तिका (फिल्डबुक)।
क्षेत्रीय प्रभुत्ववाद- --- ना. --- ठुलो शक्तिको आडमा रही वरिपरिका क्षेत्रलाई हडपेर वा वशमा पारेर आफ्नो प्रभुत्व कायम गर्न चाहने राजनीतिक कार्य, विचार वा सिद्धान्त।
क्षेत्रीय विकास- --- ना. --- क्षेत्रविशेषमा हुने वा गरिने विकास।
क्षेत्रीय वितरण- --- ना. --- कुनै निश्चित क्षेत्रका आधारमा गरिने वा कोटाअनुसार हुने वितरण (रकम, अन्न, सहुलियत आदि)।
क्षेत्रोपवास- --- ना. [सं.] --- किरियापुत्रीले कोरा पसेका दिन गरिने उपवास; छेत्रवास।
क्षेपक- --- वि. [सं.] --- १. फ्याँक्ने वा मिल्काउने। २. हुत्त्याउने; उल्झने। ३. नाउ खियाउने; कर्णधार। ना. ४. पुस्तक आदिमा ग्रन्थकारले लेखेबाहेक पछि अरूले थपेको वा मिलाएको अंश; थपुवा भाग; थपनी।
क्षेपण- --- ना. [सं.] --- १. कुनै वस्तु फ्याँक्ने वा मिल्काउने काम; हुत्त्याइ; उल्झाइ (अस्तुक्षेपण) २. समय गुजार्ने काम; बेलाकटनी (कालक्षेपण आदि)।
क्षेपणी- --- ना. [सं.] --- १. फ्याँकेर चलाइने अस्त्र। २. डुङ्गा खियाइने दाबिलोजस्तो लामो काठ वा डाँडा; बहना। ३. माछा मार्ने जाल।
क्षेप्य --- वि. [सं.] --- फ्याँक्न योग्य; मिल्काउन लायक।
क्षेप्यास्त्र- --- ना. --- टाढैबाट हुत्त्याएर हिर्काइने वा प्रयोग गरिने विशेष अस्त्र वा हतियार; रकेट।
क्षेम- --- ना. [सं.] --- १. सन्चसुबिस्ता; कुशलमङ्गल। २. आनन्द; सुख। ३. रक्षा; सुरक्षा। ४. मुक्ति।
क्षेमकुशल- --- ना. --- आनन्द र मङ्गल; निकानन्द; भलाकुसारी।
क्षोभ- --- ना. [सं.] --- १. कुनै आपत्तिजनक कुरो वा व्यवहार देखेर कसैप्रति मनमा उठ्ने व्याकुलतासहितको रिस वा क्रोध। २. मनको हलचल; खलबली; असन्तोष। ३. डर; भय; कँपकँपाइ।
क्षोभक- --- वि. [सं.] --- क्षोभ पैदा गराउने; क्षुब्ध पार्ने।
क्षोभमण्डल- --- ना. [सं.] --- पृथ्वीको धरातलदेखि ठिक माथिल्लो वायुमण्डलको तह।
क्षोभी- --- वि. [सं.] --- १. रिस र असन्तोष भएको; क्षुब्ध। २. व्याकुल; विह्वल।
क्षौर- --- ना. [सं.] --- छुराले केश काट्ने वा कपाल खौरने काम; मुण्डन ।
क्षौरकर्म- --- ना. --- छुरा लाएर केश काट्ने विधि वा काम; मुण्डन गरिने कार्य।
```
-------------------

-------------------
```
कोसे --- वि. [कोसो+ए] --- कोसा भएको वा कोसा निस्कने; कोसाजस्तो (हे. कोसेबाली)।
कोसे- --- वि. [कोस+ए] --- कोस भएको; कोसका परिमाणको। (चारकोसे झाडी, चारकोसे बाटो इ.)।
कोसे ढुङ्गो- --- ना. --- १. कोस कोसका फरकमा राखिने ढुङ्गो। २. सीमानिर्धारण गर्न योग्य घटना; उल्लेखनीय कुरा।
कोसे बाली- --- ना. [कोसे+बाली] --- मास, मस्याङ, सिमी, बोडी, भटमास, केराउ आदि जस्ता कोसा फल्ने बाली।
कोसेर उखु- --- ना. --- पहेंलो र मोटो डाँठ हुने एक जातको उखु; कोसियार।
कोसेली- --- ना. --- कसैलाई सम्झना र चिनुस्वरूप आफ्ना राजीले दिइने कुनै चिज वा वस्तु; सौगात; उपहार; नजराना।
कोसेली पेरुङ्गो- --- ना. --- पेरु‌ङ्गामा हालेर ल्याइने चलनअनुसारको कोसेली; कोसेली र अरू सामग्री।
कोसो- --- ना. [सं. कोष] --- १. बोडी, केराउ, मास, मस्याङ, सिमी आदिका भित्र गेडा रहने खोल वा खोलसहितको फल। २. कोसाकै रूपमा फल्ने केरा, रामतोरियाँ आदिको फल।
कोहिनुर- --- ना. [फा. कोहेनूर] --- १. गोलकुण्डामा फेला परेको र केही समय मुगल सम्राट्का अधिकारमा रही पछि ब्रिटिस सम्राट्‌का श्रीपेचमा जडिन पुगेको विश्वको सर्वश्रेष्ठ हीरा; सर्वोत्तम कोटिको हीरा; कोहेनुर। २. अति तेजिलो प्रकाश; प्रकाशको पहाड।
कोही- --- सर्व. [सं. कः+ हि] --- कसैलाई नतोकी वा अपरिचित व्यक्तिका नाममा प्रयोग हुने अनिश्चयबोधक शब्द; कुनै।
कोहेनुर- --- ना. [फा. कोहेनूर] --- हे. कोहिनुर।
कोहोलो- --- ना. [सं. कोलाहल] --- कोलाहल; कोकोहोलो।
कौ- --- ना. [नेवा.] --- फलामको काम गर्ने नेवारजातिको एक वर्ग।
कौंचा- --- ना. --- काँचको फूलदान वा गमला।
कौंटी- --- ना. [√ कोल्टो] --- उड्दै गएको चङ्गालाई लट्टाईको धागो झड्कारेर कोल्टो फर्काई तलतिर झार्ने काम।
कौच- --- ना. [अङ्. काउच] --- बिचमा लचकदार पाताहरू राखी नरिवलका जटा, रुवा आदि हालेर बाहिर कपडा, चट्टी आदिले मोहोरी बनाइएको गद्दीदार मेच; सोफा।
कौटकिक- --- ना. [सं.] --- चराचुरुङ्गी समात्ने वा मार्ने व्यक्ति; चराको सिकारी; शाकुनिक।
कौटिलीय- --- वि. [सं.] --- कौटिल्य विद्वान्ले तयार गरेको; कौटिल्यसम्बन्धी।
कौटिल्य- --- ना. [सं.] --- १. इसापूर्व तृतीय शताब्दीका मानिने अर्थशास्त्रका रचयिता तथा प्रसिद्ध कूटनीतिज्ञ आचार्य; चाणक्य। २. कुटिल हुनाको काम, भाव वा अवस्था; कुटिलता; टेढोपन। ३. छलकपट; बेइमानी।
कौटुम्बिक- --- वि. [सं.] --- १. कुटुम्ब वा नातागोता भएको; कुटुम्बसम्बन्धी; कुटुम्बी। ना. २. घरको मूली वा जेठोबाठो; थकाली; बाबु।
कौडिन्य- --- ना. [सं. कौण्डिन्य] --- पराशर र कौण्डिनीबाट जन्मिएका गोत्रप्रवर्तक एक ऋषि।
कौडिन्य गोत्र- --- ना. --- कौडिन्य ऋषिको कुल वा वंशको परिचयात्मक नाम; पराजुली, प्याकुरेल, अचार्ज, सापकोटा, सत्याल, बासकोटा, न्यौपाने, खड्का, बगालेथापा, मरासिनी र पनेरू थर हुनेहरूको गोत्र।
कौडी- --- ना. [कौडो+ई] --- १. सानो खालको कौडो। २. तल्लो तहको दाम; थोरै मूल्यको पैसो। (उदा.- साथमा एक कौडी छैन, कसरी महिना चलाउने?)।
कौडे- --- वि. [कौडो+ए] --- १. कौडा झुन्ड्याएर वा भिरेर हिँड्ने; कौडीवाल। २. आँखामा फुलो परेको; कौडाजस्तो आँखा भएको। ना. ३. दास; कमारो; नोकर।
कौडे कमारो- --- ना. --- उहिलेको चलनअनुसार कानमा कौडी झुन्ड्याई पालिने कमारो; खास कमारो।
कौडो- --- ना. [सं. कपर्द] --- १. घुँगी जस्तै एक थरी पानीकिराको सिपी वा शङ्ख जातको एकापट्टि दाँतीदार मुख हुने अस्थिकोष वा हाडको ढकनी। २. अघिको किनबेचको साधन वा माध्यम। ३. सोह्रवटा कौडा मिलाई तिया, चौका, पन्जा र छक्का चार दाउ मानेर आफूले लिएको दाउ परे मार्ने, नपरे हार्ने बाजीमा खेलिने अवैध खेल।
कौडो- --- ना. --- खुकुरीको काँजोनिर धारमा बनाइएको अर्धचन्द्राकार घेरो।
कौतुक- --- ना. [सं.] --- १. कुनै विलक्षण विषयप्रति जाग्ने विनोदपूर्ण उत्कण्ठा; कुतूहल। २. आश्चर्यजनक वस्तु; तमासा। ३. विवाहमा मङ्गलमन्त्र पढी विधिपूर्वक बनाइने कपडाको गाँठो; लगनगाँठो।
कौतुकागार/कौतुकालय- --- ना. [सं.] --- १. ऐतिहासिक वा सांस्कृतिक महत्त्वका दर्शनीय वस्तुहरूको सङ्ग्रहालय; म्युजियम; अजायबघर। २. बिहाका दिनमा दुलहीलाई सिँगारपटार गर्ने र कपडा पहिराउने कोठो। ३. कन्यादान गर्ने ठाउँ। ४. मनोरञ्जन गर्ने ठाउँ वा घर।
कौतुकी- --- वि. [सं.] --- १. कौतुक गर्ने; विनोदप्रिय; लहडी स्वभावको। २. वैवाहिक सम्बन्ध मिलाउने, लमीको काम गर्ने। ३. खेलतमासा देखाउने; चटके; जादुगर।
कौतूहल- --- ना. [सं.] --- हे. कुतूहल।
कौपीन- --- ना. [सं.] --- १. ठाडो सानो धोती; लँगौटी (प्रायः सन्न्यासी र ब्रह्मचारीले लाउने)। २. योगीसन्न्यासीहरूले काँधमा भिर्ने कपडा।
कौपीनधारी- --- वि. --- कौपीन धारण गर्ने वा लगाउने (व्यक्ति)।
कौबेरी- --- ना. [सं.] --- १. उत्तर दिशा। २. कुबेरको शक्ति।
कौमार- --- ना. [सं.] --- १. कुमार हुनाको भाव, गुण वा अवस्था; कुमारमा रहने कुरा; कौमार्य। २. जन्मेदेखि सोह्र वर्ष नपुगेसम्मको अवस्था वा उमेर।
कौमार व्रत- --- ना. --- आजन्म अविवाहित रहेर ब्रह्मचर्यका नियमको पालन वा धारण गर्ने व्रत; जिन्दगीभर कुमारै रहने वा विवाह नगर्ने व्रत वा प्रतिज्ञा।
कौमार्य --- ना. [सं.] --- १. बालकपन वा युवावस्था; कौमार। २. पुरुषको संसर्गमा नपरेकी केटीको स्त्रीत्व; कुमारीत्व।
कौमुदी- --- ना. [सं.] --- १. चन्द्रमाको किरण; ज्योत्स्ना। २. कार्तिक शुक्लपक्षको पूर्णिमा। ३. पाणिनि व्याकरणका आधारमा निर्मित संस्कृत भाषाका लघु, मध्य र सिद्धान्त नामका व्याकरणसम्बन्धी प्रसिद्ध ग्रन्थ।
कौमोदकी- --- ना. [सं.] --- विष्णुका चार हातमा रहने शङ्ख, चक्र, गदा, पद्ममध्ये गदा, विष्णुको गदा।
कौरव- --- ना. [सं.] --- १. कुरु नामका पौराणिक राजाको वंशमा जन्मेका सन्तति। २. कुरुवंशी राजा धृतराष्ट्रका छोरा (दुर्योधन आदि)।
कौरा- --- ना. --- एक लहर लोग्नेमान्छे र एक लहर स्वास्नीमान्छे उभिई डम्फु र खैजडी बजाएको तालमा नाचगान गरिने एक प्राचीन नृत्य; कडुवा; करुवा।
कौरो- --- ना. [√ कोरो] --- किरियापुत्रीहरू बस्ने ठाउँ; हे. कोरो।
कौरो ढिकुरो- --- ना. --- १. मरेको दश दिनसम्म मृतकलाई पिण्डपानी दिन जलाशयनजिकै बनाइएको वेदी; ढिकुरो । २. कौरो र ढिकुरो गर्ने काम।
कौल- --- ना. [√ कउल] --- हे. कउल।
कौल- --- ना. [फा. कबल] --- घोडाका काठीको अघिल्लो भागमा दायाँबायाँ दुवैतिर पर्ने गरी अड्याइने ब्यागजस्तो वस्तु।
कौल- --- ना. [सं.] --- वाममार्गी समुदायको शाक्त मतमा विश्वास गर्ने व्यक्ति वा त्यस्तो सम्प्रदाय।
कौल करार- --- ना. [कबुल+करार] --- कुनै विषयमा कबुल गरिने वा पुऱ्याइने करार; सर्तनामा।
कौलटेय- --- ना. [सं.] --- व्यावसायिक रूपमा वेश्यावृत्ति गर्ने नारीको छोरो; वेश्यापुत्र; कुलटाको सन्तान।
कौलतड- --- ना. [फा. कबल तङ्ङ्ग] --- घोडाको काठीमा कौल कस्ने छालाको पेटी।
कौलास्नु- --- स. क्रि. [कौलासो+नु] --- १. कसैलाई टाढाबाट चिच्च्याएर बोलाउनु; हकार्नु; गुहार्नु। अ.क्रि. २. आत्तिएर कराउनु; चिच्च्याउनु।
कौलासाइ- --- ना. --- कौलास्ने काम वा प्रक्रिया।
कौलासिनु- --- क.क्रि. --- कौलास्ने काम गरिनु।
कौलासो- --- ना. [?] --- आपको समयमा गुहार माग्दा वा टाढैबाट कसैलाई पुकार्दा ठुलो स्वरले कराउने काम; ठुलो स्वरको हकाराइ, बोलाइ वा चिच्च्याहट।
कौली- --- ना. --- उज्यालो राम्रो नहुँदैको समय; सबेर; बिहान; सखारै।
कौलो- --- ना. --- खेतको सानो गरो; गोरु नलाग्ने फगटो।
कौवा- --- ना. [सं. काक] --- १. समाचार कहन्छ भन्ने लोकधारणा भएको एक चरो; काग।
कौवा ठोरी- --- ना. --- कागका चुच्चाजस्तो सेता र निला रङका फूल फुल्ने एक जातको बनैयाँ लहरो।
कौवा फल- --- ना. --- भुइँझारमा हुने र काफलका जस्ता दाना लाग्ने फल; भुइँकाफल।
कौवाली- --- ना. [अ. कवाल = एक किसिमको बाँसुरी] --- १. मुसलमानहरूमा धेरै मानिस मिलेर गाइने एक प्रकारको धार्मिक गीत। २. त्यस्ता गीतका धुन वा ती धुनमा गाइने गीत। ३. उपर्युक्त प्रकारका गीत गाउनेको पेसा।
कौवे --- ना. --- खोलामा पाइने एक जातको माछो।
कौशल- --- ना. [सं.] --- कुनै पनि विषय वा काममा हुने योग्यता वा युक्तिपूर्वकको शिल्पदक्षता; कुशल वा सिपालु हुनाको भाव वा स्थिति; सिप; चातुर्य; प्रवीणता; कुशलता।
कौशिक- --- ना. [सं.] --- १. कुशिक ऋषिको वंशपरम्परा वा गोत्र। २. विश्वामित्र। ३. इन्द्र, देवराज । ४. लाटोकोसेरो।
कौशिक गोत्र- --- ना. --- कौशिक ऋषिको कुल वा वंशको परिचयात्मक नाम; कुशिक वंशबाट प्रवर्तित रेग्मी, विणारी, रिमाल, ढुङ्गाना, तिवारी, लुइँटेल, पुडासैनी, रघुवंशी, भँडारी, खप्तरी विष्ट, खप्तरी बुढाथोकी, खप्तरी खड्का, रायमाझी, खप्तरी बस्नेत र बानियाँहरूको गोत्र।
कौशिकी- --- ना. [सं.] --- कोशी नदी; सप्तकोसी।
कौशेय- --- वि. [सं.] --- १. रेसमको धागोबाट बनेको; रेसमी। ना. २. रेसम नामको किराबाट बनेको एक प्रकारको तन्तु; रेसम।
कौस --- वि. [सं. कोश] --- रेसमको धागोबाट बनेको; रेसमी।
कौस- --- वि. [सं. कुश] --- कुशबाट निर्मित; कुशसम्बन्धी; कुशको।
कौसल- --- ना. [अङ्. काउन्सिल] --- १. नेपालमा राणाकालताका कुनै जल्दोबल्दो विषयमा विशेष विचार पुऱ्याई निर्णयमा पुग्न खडा गरिएको सभा वा शासकलाई शासनसम्बन्धी सरसल्लाह पुऱ्याउने त्यस्तो अड्डा। २. कानुनविद्हरूको सभा; कानुन तथा न्यायसम्बन्धी काम गर्ने अड्डा।
कौसल्या- --- ना. [सं.] --- दक्षिण कोसलकी राजकुमारी तथा उत्तर कोसलका राजा दशरथकी जेठी रानी; रामचन्द्रकी आमा।
कौसी- --- ना. [नेवा. कः सि] --- घरका तलाहरूमा खास गरी बुइँगल तलामा घाम ताप्न वा गर्मी छल्न छाना नहाली बनाइएको खुला ठाउँ; अटाली वा बुर्जाविशेष।
कौसी- --- ना. [सं. कोश?] --- सरकारी आम्दानीखर्चको फाँटवारी हिसाब-समेत राख्ने नेपालको पुरानो सरकारिया ढुकुटी।
कौसी तोसाखाना- --- ना. --- एकतन्त्री जहानियाँ शासनकालसम्म कायम रहेको र विभिन्न प्रकारका व्यावसायिक ब्याङ्कहरू चल्तीमा आउनुभन्दा पहिले नै नेपालको चल धनसम्पत्ति राख्ने जिल्ला जिल्लाको र सदरको ढुकुटी अड्डा।
कौस्तुभ- --- ना. [सं.] --- समुद्रमन्थनमा निस्केको, विष्णुको वक्षस्थलमा लाइने एक प्रसिद्ध मणि वा रत्न।
क्या- --- निपा. --- उदेक, खुसी; झर्को, सम्भावना, शङ्‌का आदि जनाउने वा कुनै कुरामा जोड दिन प्रयुक्त हुने अव्यय; के; कस्तो; कत्तिको; खुप। (उदा.- बिनसित्ति पनि क्या झमेला आइलाग्यो बा! आज फुटबल हेर्दा क्या मजा भयो! मैले अस्ति नै भनेको कुरो क्या, बिस्यौं कि कसो ?)।
क्याँक्नु --- स. क्रि. [क्याँक्+नु] --- अर्द्धचन्द्राकार हत्केलाले पछाडिपट्टि घाँटी समातेर अँचेट्नु; घोक्रो समाउनु; उँधो मुन्टो पारी पिठ्यूँबाट ड्याक्नु।
क्याँकक्याँक- --- ना. [अ. मू. क्याँक्+अ (द्वि.)] --- हाँस, मुजुर, सुगा आदि चरा कराउँदा निस्कने शब्द वा बोली।
क्याँकिनु- --- क.क्रि.[क्याँक्+इ+नु] --- क्याँक्ने काम गरिनु ।
क्याँकी- --- ना. [क्याँक+ई] --- १. मानिस वा पशुको गलो; घोक्रो; घाँटी।
```
-------------------

-------------------
```
खोली बाँसुरी- --- ना. --- केही बाँकी नरहेका कुरा; भएभरका जम्मै कुरा; सिरीखुरी।
खोले- --- ना. [√ खोलो] --- १. गाईबस्तुलाई खुवाउन मकै, चामल, भटमास आदिको पिठो पकाइएको बाक्लो झोल; कुँडो। २. प्रायः गरिबहरूले खाने, मकैको पिठो, कनिका, सागपात आदि मिसाएर पकाइएको लेदो खाद्य पदार्थ; फाँडो । वि. ३. सभ्यता नजानेको; अशिष्ट; गँवार (मानिस)। ४. कष्टले जीवननिर्वाह गर्ने; दुःखी।
खोले खेत- --- ना. --- खोलाको छेउछाउमा रहेको वा खोलाको पानी लाग्ने खेत; खोलाले छाडेको जमिन बिराएर बनाइएको खेत।
खोले फाँडो- --- ना. --- पिठो, कनिका आदिमा साग सिस्नु मिसाई पकाइएको लेदो खाद्य पदार्थ; गरिबगुरुवाहरूको निम्न स्तरको भोजन।
खोले भूत- --- ना. --- लोकविश्वासअनुसार खोलानालामा हिँडडुल गर्ने एक किसिमको भूत।
खोलेस- --- ना. [खोर > खोल+एस] --- कुखुरा आदिको ओथारो बस्ने ठाउँ।
खोलो- --- ना. --- १. सानोतिनो नदी; झन्डै नदीजस्तो सानो जलप्रवाह। २. खोलाको नजिक रहेको सानो बस्ती; नदीका नजिकको गाउँघर।
खोलो पैह्रो- --- ना. --- वर्षा वा भल-बाढी आदिले गर्दा जग्गाजमिनलाई नोक्सान पुऱ्याउने किसिमको खोला र पहिरो; बाढीपैह्रो।
खोल्मा- --- ना. --- १. माथिल्लो तलामा खेतीपातीका सरसामान राख्न र तल्लो तलामा गाईभैंसी आदि बाँध्न हुने गरी घरआँगनछेउ बनाइएको सानो झुप्रो; तला भएको गोठ। २. पाखाबाली राख्ने ठाउँ; खल्मा; उरिम।
खोल्मे- --- वि. --- खोल्माजस्तो; खोल्माका आकारको।
खोल्याँसो- --- ना. [खोलो+याँसो] --- खेतका गरामा लागेको बेसी पानी निकाल्न गरैपिच्छे कुनै ठाउँ आलीको डिल काटेर बनाइएको निकास वा त्यस्तो पानी जाने ठाउँ; खोलिएको समाहा।
खोल्याङ- --- ना. [खोलो+याङ] --- एउटाभन्दा अर्को ससानो गरा हुँदै गएको खेत।
खोल्साखोल्सी- --- ना. [खोल्सो+खोल्सी] --- सानाठुला धेरै खोल्सा; खोल्साहरूको समूह।
खोल्सिनु- --- अ.क्रि. [खोल्सो+इ+नु] --- १. खोल्सो पर्नु; कुलेसो पर्नु। २. शरीरको अत्तरछाला वा रुखपातको बाहिरी पातलो बोक्रा उप्कनु ।
खोल्सी- --- ना. [खोल्सो+ई] --- सानो खोल्सो।
खोल्से- --- वि. [खोल्सो+ए] --- १. खोल्साको; खोल्सासम्बन्धी। २. खोल्सामा गएको (पहिरो); जमिन धसिएर बनेको (खोल्से भूक्षय)।
खोल्सो- --- ना. [खोलो+सो] --- १. दुई डाँडा वा अग्ला जमिनका बिचको, सानो सोतो बग्ने, साँगुरो र गहिरो ठाउँ; भिरालो धरातलमा पानी बगेर गहिरिएको जमिनको भाग; खाँच; खाई। २. सानोतिनो खोलो; खहरे। ३. कुलेंसो; कुलो।
खोल्स्याइ- --- ना. [√ खोल्सि (+याइ)] --- खोल्सिने भाव, क्रिया वा प्रक्रिया।
खोल्स्याइनु- --- क.क्रि. --- खोल्सो वा कुलेसो पारिनु।
खोल्स्याउनु- --- प्रे.क्रि. --- खोल्सो गराउनु, कुलेसो पार्नु।
खोस्नु- --- स.क्रि. --- १. अर्काका अधिकारमा रहेको वा अरूलाई दिइएको कुनै वस्तु बलजफतीसँग वा मन्जुरीविना नै लिनु, हर्नु। २. कसैलाई खाइरहेको जागिर वा पदबाट निकाल्नु; पदच्युत गर्नु। ३. अरूका हातमा रहेको माल झम्टेर तान्नु वा लिनु।
खोसमोस- --- ना. --- कमाएको जग्गाजमिन वा खाईपाई आएको जागिर आदि खोस्नेवर्ने काम; खोस्ने र लिने काम।
खोसल्टिनु- --- अ.क्रि. [खोसल्टो+इ+नु] --- सुकेर वा झुरिएर काम नलाग्ने हुनु; रद्दी हुनु, खोसेल्टिनु।
खोसल्टो- --- ना. --- हे. खोसेल्टो।
खोसल्ट्याइ- --- ना. [√ खोसल्टि (+याइ)] --- खोसल्टिने भाव, क्रिया वा प्रक्रिया।
खोसल्ट्याइनु- --- क.क्रि. --- खोसल्टो पारिनु; थोत्र्याइनु।
खोसल्ट्याउनु- --- प्रे.क्रि. --- खोसल्टो तुल्याउनु; थोत्र्याउनु।
खोसाइ- --- ना. [√ खोस् (+आइ)] --- खोस्ने भाव, क्रिया वा प्रक्रिया।
खोसाइनु- --- क.क्रि. --- खोस्न लाइनु; खोस्ने काम गराइनु।
खोसाउनु- --- प्रे.क्रि. --- खोस्न लाउनु; खोस्ने काम गराउनु।
खोसाखोस- --- ना. [खोस्+खोस्] --- परस्परमा जथाभाबीसँग कुनै वस्तु खोस्ने वा हडप्ने काम; खोस्ने र धुत्ने काम।
खोसिनु- --- क.क्रि. [खोस्+इ+नु] --- १. अर्काको सामान जबरजस्ती लिइनु। २. जागिरबाट बर्खास्त गरिनु ।
खोसुवा- --- वि. [खोस्+उवा] --- १. खोस्ने काम गर्ने। २. भइरहेको पद वा स्थानबाट हटाउने; खोसिएको; पदच्युत; खोस्ने।
खोसुवा पुर्जी- --- ना. --- कुनै कारणवश खाईपाई आएको जागिरबाट हटाउनका निम्ति सम्बन्धित कार्यालयले दिने पत्र।
खोसेल्नु- --- स.क्रि. [खोस्र+नु] --- बाँधिएको वा थान्कोमुन्कोमा रहेको मालताल झिकेर वा उधिनेर अलपत्र पार्नु, तलमाथि वा यताउति पार्नु; खजमज्याउनु ।
खोसेलाइ- --- ना. --- खोसेल्ने क्रिया वा प्रक्रिया।
खोसेलिनु- --- क.क्रि. --- खज्याङमज्याङ पारिनु; खजमज्याइनु।
खोसेलो- --- ना. [खोसेल्+ओ] --- १. खजमजिएको वा छिरलिएको घाँस, पराल, खोस्टा आदि वस्तु; छिरलो। २. छिरलिएको कागत, कपडा, रौं आदिको समूह। ३. मकैका घोगामा रहेको गेडा छोप्ने आवरण; खोसेल्टो; खोस्टो।
खोसेल्टिनु- --- अ.क्रि. [खोसेल्टो+इ+नु] --- खोसेल्टोजस्तो हुनु, सुकेर झुर्रिनु वा झुत्रिनु।
खोसेल्टो- --- ना. [खोसेल्+टो] --- १. च्यातिएको वा झुर्रिएको पात, बोक्रो, कागज आदि; खोसल्टो। २. झासकुस । ३. हे. खोसेलो।
खोसेल्ट्याइ- --- ना. [√ खोसेल्टि (+याइ)] --- खोसेल्टिने क्रिया वा प्रक्रिया।
खोसेल्ट्याइनु- --- क.क्रि. --- खोसल्टिने पारिनु; छिरलिनु।
खोसेल्ट्याउनु- --- स.क्रि. --- १. घाँस, पराल आदि छिरल्नु। २. दुना, टपरी आदि गाँस्नु । प्रे.क्रि. ३. खोसेल्टो तुल्याउनु; झुत्र्याउनु; खोसल्ट्याउनु।
खोस्टिनु- --- अ.क्रि. [खोस्टो+इ+नु] --- १. खोस्टो छुट्टिनु; बाहिरी बोक्रा अलग हुनु। २. रद्दी हुनु, खोसेल्टिनु।
खोस्टे- --- वि. [खोस्टो+ए] --- खोस्टा भएको; खोस्टा हुने (खोस्टे मुगी; खोस्टे दाल इ.)।
खोस्टो- --- ना. [सादृ. लोस्टो] --- १. अन्न, फल आदिका गेडा वा गुदीको बाहिरपट्टि रहने सुक्खा बोक्रो। २. मकैका घोगा आदिको पात; खोसेलो; खोसेल्टो। ३. रुपियाँपैसा; लोस्टो (महत्त्वहीन अर्थमा)। ४. सुकेको पात, रद्दी कागतपत्र आदि।
खोस्मेरो- --- ना. [√ खोस्टो] --- १. मकैका घोगा आदिका पात; खोसेलो; खोसेल्टो। २. सुकेको पात, रद्दी कागतपत्र आदि। ३. रुपियाँ- पैसा।
खोस्याइ- --- ना. [√ खोस्याउ (+आइ)] --- खोस्याउने क्रिया वा प्रक्रिया।
खोस्याइनु- --- क.क्रि. --- छाला खुत्तिने गरी घाउचोट लागिनु, अत्तर-छाला खुत्तिनु ।
खोस्याउनु- --- अ.क्रि. [खोस+याउ+नु] --- १. बाहिरी छालासमेत खुत्तिने गरी चोट लाग्नु। २. केही भागसम्म सकिनु, कोट्टिनु ।
खोस्याकखोस्याक- --- क्रि.वि. [अ. मू. खोस्याक्+अ (द्वि.)] --- खोस्याकको आवाज सुनिने गरी (पातपतिङ्गर हल्लने वा चल्ने किसिम)।
खोस्रनु- --- स.क्रि. --- १. माथिल्लो सतहको माटो खन्नु; पाप्रा बसेको माटो उधिन्नु। २. बोटबिरुवामा उकेरा लाउनु, गोड्नु। ३. खुट्टाले भुइँ कोतर्नु। ४. खनेर प्वाल पार्नु; खोदल्नु।
खोसाइ- --- ना. --- खोस्रने भाव, क्रिया वा प्रक्रिया।
खोस्राइनु- --- क.क्रि. --- खोसने काम गराइनु, खोसन लाइनु; गोडाइनु।
खोस्राउनु- --- प्रे.क्रि. --- खोस्रन लाउनु, गोडाउनु।
खोस्रिनु- --- स.क्रि. [खोस्र+इ+नु] --- १. खोस्रनु। क.क्रि. २. खोसने काम गरिनु, गोडिनु।
खोस्रीखास्री- --- ना. --- खन्ने-खोस्रने काम।
खोस्रो- --- ना. --- १. मरेका पशुपक्षीहरूको छालाभित्र घाँस, पराल, भुवा आदि कोची बनाइएको त्यसै आकृतिको दुरुस्त मूर्ति। २. कुनै हतियारको दाप, म्यान, खोल आदि। ३. ज्याबलहरू हाल्ने छालाको थैलो। ४. रिसल्लाका भालाको मोठ घुसारिने, रिकापमा जडिएको छालाको ढुङ्ग्रो। ५. खोस्टो।
खोस्याकखोस्ग्राक- --- ना. [अ. मू. खोस्याक्+अ (द्वि.)] --- १. खोसँदा आउने आवाज। क्रि.वि. २. खोस्याकको आवाज आउने गरी; खोस्याकखोस्याक।
खोस्याङखोस्याङ- --- क्रि.वि. [अ. मू. खोस्याङ्+अ (द्वि.)] --- खोस्याङको आवाज निस्कने गरी; खोस्याकखोस्याक।
खौ- --- ना. --- १. मादल आदि बाजाका छालाको मध्य भागमा लगाइने कालो चक्का। २. एक प्रकारको मसला।
खौकिया- --- ना. [प्रा. ने.] --- १. खप्की; हप्की; दप्की। २. आदेश; उर्दी।
खौडी- --- ना. [√ खप्पर] --- खोल्सोजस्तो परेर टाउकातिर गएको गर्धनको भाग।
खौडी बुढी- --- ना. --- घाँटी र टाउकापछाडिका जोर्नीको खाल्टो परेको भाग; खोप्रेबुढी।
खौरनु- --- स.क्रि. [सं. क्षौर+नु] --- १. छुराले रौं खुर्कनु वा काट्नु; मुण्डन गर्नु; मुडाउनु। २. कुनै काम गर्न नसक्नेलाई होच्याउनु; 'नापिस्' भन्नु।
खौराइ- --- ना. --- खौरने क्रिया वा प्रक्रिया।
खौराइनु- --- क.क्रि. --- खौरन लाइनु; मुण्डन गराइनु।
खौराउनु- --- प्र.क्रि. --- खौरन लाउनु; मुण्डन गराउनु।
खौरिनु- --- स.क्रि. [खौर+इ+नु] --- १. खौरनु। क.क्रि. २. छुरा आदिले कपालका रौं खुर्किनु; मुण्डन गरिनु ।
खौरी मसिनु- --- ना. [खौर ई+मसिनु] --- काम तामेल गर्न नसक्ने तर काम गरेजस्तो देखाउने व्यक्तिलाई होच्याएर भनिने शब्द। (उदा.- उसले कति न गर्छु भन्थ्यो, खौरीमसिनु लाइहालेछ नि)।
खौलाखौली- --- ना. [खौलो+खौली] --- सानाठुला धेरै खौला; भड्खाराको समूह।
खौलिनु- --- अ.क्रि. [खोलो+इ+नु] --- १. भकभक पानी उम्लनु। २. खौलामा पर्नु; भड्खारामा पर्नु; जाकिनु; गिर्नु।
खौली- --- ना. [खौलो + ई] --- सानो खौलो।
खौलो- --- ना. [√ खाल्टो] --- खाडल परेको ठाउँ; खाल्टो; भड्खारो।
खौल्याइ- --- ना. [√ खौलि/खौल्याउ (+आइ)] --- खौलिने वा खौल्याउने क्रियाप्रक्रिया।
खौल्याइनु- --- क.क्रि. --- खाल्टो वा भड्खारोमा पारिनु।
खौल्याउनु- --- प्रे.क्रि. --- खौलामा पार्नु, भड्खारामा जाक्नु।
खौवा- --- वि. [खा+औवा] --- धेरै खाने; खन्चुवा; खवैया।
ख्याँच्नु- --- स.क्रि. --- १. कुनै बाजीमा प्रतियोगीलाई पछार्नु; प्रतियोगितामा जित्नु। २. दबाउनु; सताउनु।
ख्याँचिनु- --- क.क्रि. --- ख्याँच्ने काम गरिनु।
ख्याइनु- --- क.क्रि. [ख्याउ+इ+नु] --- १. नदीमा डुङ्गा, नाउ आदि चलाइनु; खियाइनु। २. खिइने पारिनु; खियाइनु।
ख्याउनु, --- स.क्रि. --- डुङ्गा आदि चलाउनु; खियाउनु।
ख्याउनु --- प्रे.क्रि. [खिइ+याउ+नु] --- खिइने पार्नु; खियाउनु।
ख्याउटी- --- वि. [ख्याउटो+ई] --- पातलो शरीरकी; दुब्ली; सिकटी।
ख्याउटे- --- वि. [ख्याउटो+ए] --- दुब्लो र पातलो शरीर भएको; गाला भित्र पसेको; सिकटो; सिकटे; ख्याउटो।
ख्याउटो- --- वि. [सं. खबर्ट] --- पातलो र दुब्लो शरीर भएको; सिकटे।
ख्याक- --- ना. [नेवा. ख्या] --- १. प्रायः सहरका पुराना ठुला घरका अँध्यारो कुनामा बस्ने र तर्साउने भनिएको भूत। वि. २. साह्रै दुब्लो र बुढो।
ख्याकख्याक- --- ना. [अ. मू. ख्याक्+अ (द्वि.)] --- १. खोक्ता घाँटीबाट निस्कने आवाज। क्रि.वि. २. ख्याकख्याक आवाज आउने गरी।
ख्याकख्याके- --- ना. --- ख्याकख्याक गरेर कराउने, स्यालजस्तो र स्यालकै जातको जङ्गली जन्तु; हाप्सिलो।
ख्यात- --- वि. [सं.] --- ख्याति कमाएको; नाउँ चलेको; विख्यात; प्रसिद्ध।
ख्यातनामा- --- वि. --- नाम चलेको; यश वा कीर्ति फैलिएको।
ख्याति- --- ना. [सं.] --- नाउँ चल्ने क्रिया वा अवस्था; सिद्धि।
ख्याप्टो- --- वि. --- हे. ख्याउटो।
ख्याप्लाक्क- --- क्रि.वि. [अ. मू. ख्याप्लाक्+क] --- हाडछाला किङ्ग्रिङ देखिने गरी (दुब्लाउने किसिम)।
ख्याम्सो- --- वि. --- १. निर्धा; लुलो। २. दुब्लो; पातलो।
ख्याल- --- ना. [अ. खयाल] --- १. विचार; विवेक; सोचाइ। २. सम्झना;
```
-------------------

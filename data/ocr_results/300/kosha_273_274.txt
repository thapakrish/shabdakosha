-------------------
```
कोठे तुक्का- --- ना. --- कुरौटे मान्छेले सहज रूपमा गर्ने कुरा; कोठामा बसेर कुरा गर्दा झिकिने साधारण हँस्यौली वा रमाइलो भएका टुक्का।
कोठे दङ्गा- --- ना. --- घरभित्रै हुने खलबली वा बझौटी; कोठाभन्दा बाहिर ननिस्कने सामान्य होहल्ला।
कोठे पण्डित- --- ना. --- भित्र भित्र गफ गरे तापनि बाहिर परेका ठाउँमा चुँ गर्न नसक्ने व्यक्ति; मुखको मात्र परिपाठ गर्ने मानिस।
कोठेपद- --- ना. --- ठाडो तेर्सो कोठैकोठा भएको हारमा नपुग अक्षरहरू दुवैतिरबाट थपी मिलाई कोठा तयार पार्नेले सोचेअनुसारको अर्थ निक्लने गरी भर्ने अभ्यास वा उत्तर।
कोठेबाबु- --- ना. --- घरमा चाहिँ डुक्रने, बाहिर भने बोल्नै नसक्ने मानिस; घरसाँढा; पिंढीसाँढे।
कोठेबारी- --- ना. --- घरवरिपरि फलफूल, तरकारी आदि लगाइने बारी; करेसाबारी।
कोठे मालिक- --- ना. --- १. घरमा छउन्जेल कुर्लने, बाहिर गएपछि भने लुरुक्क पर्ने व्यक्ति; कोठे बाबु। २. चुइयाँ; लोभी।
कोठे राजनीति- --- ना. --- बाहिर प्रभाव नपार्ने तर भित्रभित्र अकास- पत्ताल हाँक्ने राजनीति वा त्यस्तो चाल; मुढेबल।
कोठे रानी- --- ना. --- सिँगारपटार गरी कोठामा बसेको बस्यै गरिरहने आइमाई; कामकाजमा भन्दा सिँगारपटारमा ध्यान दिएर घरै बस्ने तरुनी स्त्री वा भित्रिनी स्वास्नी।
कोठो- --- ना. [सं. कोष्ठ] --- १. बिच बिचमा काठ, गारो आदिले बारेर घरभित्र बनाइएको सानो वा ठुलो खण्ड। २. दराज, बाकस आदिमा फल्याक आदि ठोकेर बनाइएको खाना; खण्ड। ३. कागत, लुगा, भुइँ आदिमा त्यसै वा बुट्टा भर्ने अभिप्रायले तेर्सा र ठाडा धर्सा पारी बनाइएको खाना। ४. धान, चामल आदि राख्ने चोयाले बुनेको भाँडो; भकारी।
कोढ- --- ना. [सं. कुष्ठ] --- हे. कोर।
कोण- --- ना. [सं.] --- १. दुई दिशाका बिचको दिशा; उपदिशा। २. दुई दिशाबाट आएका सरल रेखाहरू जोडिने ठाउँ वा कुनु।
कोणधारी- --- वि. --- सबैतिर फिँजिएको वा कोण परेको।
कोणधारी वन- --- ना. --- त्यस्तै बाक्लो वन।
कोत- --- ना. [सं. कोट्ट] --- सरकारी फौजको खरखजाना, हातहतियार आदि राखिने घर, मौलो पूजा गरिने ठाउँ, कोट।
कोत पर्व- --- ना. --- नेपालको इतिहासप्रसिद्ध, वि. सं. १९०३ मा हनुमान् ढोका दरबारको कोतमा भएको जङ्गबहादुरद्वारा रचित आफू प्रधानमन्त्री हुन गरिएको भाइभारदारहरूको नृशंस हत्यापूर्ण ठुलो राजनीतिक घटना वा काण्ड।
कोतर्नु- --- स. क्रि. [सं. कोटरण] --- १. कुनै वस्तुलाई हातले वा अन्य साधनले कोट्ट्याउनु, कोत्रनु । २. चुच्चाले ठुग्नु; टुकटुक पार्नु। ३. नङ्ग्रा आदिले चिथोर्नु; कोपर्नु।
कोतरिनु- --- क.क्रि. --- कोतर्ने काम गरिनु; कोट्टिनु।
कोतऱ्याइ- --- ना. --- कोतर्ने काम वा प्रक्रिया।
कोतऱ्याउनु- --- प्रे.क्रि. --- कोतर्न लाउनु।
कोतवाल- --- ना. [सं. कोट्टपाल] --- कुनै प्रमुख केन्द्र; किल्ला वा सीमामा स्थानीय शान्तिसुरक्षाका लागि राखिएको प्रहरी अधिकृत।
कोतवाली- --- ना. --- प्रहरीसम्बन्धी काम-कारबाई र सानातिना फौजदारी मुद्दाको कारबाई गर्ने कोतवालको अड्डा वा ठाना।
कोताखान- --- ना. [?] --- कम्मरमा बाँध्न हुने एक प्रकारको लिगलिगे तरबार (दिव्य.)।
कोते- --- ना. [कोत+ए] --- सेनाको खरखजाना राख्ने ठाउँको रेखदेख गर्ने सरकारिया जागिरदार।
कोते धन्दा- --- ना. --- १. कोतेले गर्ने खालको काम वा धन्दा। २. घरायसी झर्कोलाग्दो काम; सुसेधन्दा।
कोत्रा- --- ना. [√ कोत्रो] --- माछाको एक जात।
कोत्रिनु- --- अ.क्रि. [कोत्रो+इ+नु] --- खोस्रिएर वा ससाना खाल्टा परेर घाउखत लाग्नु; छ्याकटे हुनु।
कोत्रे- --- वि. [कोत्रो+ए] --- मुख वा अन्य अङ्गप्रत्यङ्ग कोत्रिएको; कोत्र्याहा; छ्याका परेको; छ्याकटे।
कोत्रो- --- ना. [सं. कोटर] --- कीट, आल्मोनियमका भाँडा आदिमा आम्ल वस्तु पर्नाले भएका मसिना छिद्र वा खाल्टाखुल्टी।
कोत्र्याइ- --- ना. [√ कोत्रि (+याइ)] --- कोत्रिने काम वा प्रक्रिया।
कोत्र्याइनु- --- क.क्रि. --- कोत्रिन लाइनु; कोत्रिने गराइनु।
कोत्र्याउनु- --- प्रे.क्रि. --- कोत्रिन लाउनु, कोत्रिने गराउनु।
कोत्र्याहा- --- वि. --- मुख आदि अङ्ग कोत्रिएको, छ्‌याका परेको; छ्याकटे; छ्याके।
कोत्लेगाँडो- --- वि. [कोते+गाँडो] --- कतैपट्टि पनि नमिल्ने; काम नलाग्ने खालको।
कोथा- --- ना. [√ कोथो] --- १. बस्तुभाउको सिङ फुक्लँदा भित्रपट्टि देखिने कलिलो टुप्पो। २. हे. कोथो।
कोयाउनु- --- अ.क्रि. [कोथो+आउ+नु] --- कोथा आउनु, बाला, फूल आदि निस्कनु वा पसाउनु।
कोथी- --- ना. [सं. कौक्षी] --- तरबारको म्यान वा खुकुरीको दापका टुप्पामा जडिने धातुको सादा वा बुट्टादार च्याप्टो ढुङ्ग्री।
कोथी मुहुडा- --- ना. --- खुकुरी आदिको दापमा जडिएको टुप्पाको ढुङ्ग्री र मुखपट्टिको धातुको बेरुवा।
कोथो- --- ना. [प्रा. कोत्थ] --- १. केरा, उखु आदिको फेदमा पलाउने टुसो; नयाँ बिरुवा। २. धान, गहुँ आदिको बाला निस्कने गर्भ; बाली पसाउने नली।
कोदण्ड- --- ना. [सं.] --- ताँदोबाहेक धनुको सबै भाग; धनुष; धनु।
कोदाली- --- ना. [सं. कुद्दालिका] --- छोटो बिँड र चाक्लो पाता भएको दुवै हातले समाई खेतबारी खन्ने फलामे हतियार।
कोदाली पाते- --- वि. --- कोदालीको पातोजस्तो; कोदालीका पाताका ढाँचाको ('त' अक्षर)।
कोदाले- --- वि. [कोदालो+ए] --- १. कोदालो चलाएर जीविका गर्ने वा कोदालाकै भरमा बाँच्ने। ना. २. एकतन्त्री शासनकालमा लिइने मालपोतका दुई किसिम हले र कोदालेमध्ये एक; गोरु पाल्न नसक्नेलाई लाग्ने सहुलियत दिइएको जग्गाकर।
कोदालो- --- ना. [सं. कुद्दाल] --- लामो काठको बिँड र लाम्चो पातो हुने, खेतबारी खन्ने काममा प्रयोग गरिने फलामे हतियार।
कोदे- --- वि. [कोदो+ए] --- १. कोदो खाएर जीविका गर्ने; कोदोबाहेक अरू अन्न खान नपाएको। २. कुनाकाप्चामा बसेर दुखजिलो गरी जीवन बिताउने; कुनै सभ्य संसार नदेखेको।
कोदो- --- ना. [सं. कोद्रव] --- सिरुका जस्तै पात हुने र टुप्पामा झुप्पे बाला लाग्ने बोट वा त्यसै बोटका बालामा फल्ने तोरीका दाना जस्तै आकार र रङ हुने दाना (अन्न); कुअन्न।
कोनि- --- अव्य. [को+नि] --- कुराकानीमा हो होइन भन्ने वा थाहा नभएको बुझाउने शब्द; कुन्नि। (उदा.- राम हिजो त यहीँ थिए, आज कोनि कता गए)।
कोप- --- ना. [सं. कुड्म] --- रुखकटहरको गुदीको कोया।
कोप- --- ना. [सं.] --- कसैप्रतिको विरोध वा असन्तुष्टिबाट उब्जने मनोभाव; क्रोध; रिस।
कोपभवन- --- ना. --- कुनै मान्छे रिसाउँदा वा ठुस्किँदा गएर बस्ने घर वा कोठो।
कोपभागी- --- वि. --- कसैको रिसको झोकमा गाली वा झापट खानुपर्ने; रिसको भागी।
कोपर्नु- --- स. क्रि. [तुल. कोतर्नु] --- कुनै वस्तुलाई हातका नङ्ग्रा, दाह्रा वा अरू कुनै वस्तुले चिथोर्नु; दार्नु; नङ्ग्याउनु, कोतर्नु।
कोपरा- --- ना. [हि. कोपर८ सं. कर्पर] --- प्रायः पिसाब फेरिने र केटाकेटी वा बिरामीलाई दिसापिसाब गराइने पित्तल, तामचिन, आलमोनियम आदिको भाँडो।
कोपराइ- --- ना. [कोपर्+आइ] --- कोपर्ने क्रिया वा प्रक्रिया।
कोप्च्याइ- --- ना. --- कोप्चो पार्ने वा कोप्च्याउने क्रिया-प्रक्रिया।
कोप्च्याइनु- --- क.क्रि. --- कोप्चो पारिनु; कोप्चो गराइनु।
कोप्च्याउनु- --- प्रे.क्रि. --- कोप्चो पार्नु, कोप्चो गराउनु; साङ्ग्रो वा नमिल्ने पार्नु।
कोप्पा- --- ना. --- घाँटीपछाडि गर्दनदेखि मास्तिरको खाल्टो परेको ठाउँ; बुढी खोप्रो; घुच्चुक।
कोप्रिनु- --- अ.क्रि. [कोप्रो+इ+नु] --- उमेर वा अन्य कुनै विशेष कारणले शरीर कोप्रो पर्नु; खुम्चिनु।
कोप्रो- --- वि. [√ कुप्रो] --- कुच्चिएर, खुम्चिएर, दोब्रिएर आदि कुनै कारणले बाहिरी पत्र वा भाग भित्रपट्टि दबेको; कुप्रिएको।
कोप्याइ- --- ना. [√ कोप्याउ (+आइ)] --- कोप्रिने क्रिया वा प्रक्रिया।
कोप्याइनु- --- क.क्रि. --- कोप्याउने काम गरिनु; कोप्रो पारिनु।
कोप्याउनु- --- प्रे.क्रि. [कोप्रि+याउ+नु] --- कोप्रो पार्नु; कोप्रो तुल्याउनु।
कोप्ल्याइ- --- ना. [√ कोप्ल्याउ+ (आइ)] --- कोप्ल्याक्क पार्ने क्रिया वा प्रक्रिया।
कोप्ल्याइनु- --- क.क्रि. --- कोप्ल्याउने काम गरिनु।
कोप्ल्याउनु- --- स. क्रि. [कोप्ल्याक्क+आउ+नु] --- ठुलठुला गाँस हालेर वा कोप्ल्याक्क कोप्ल्याक्क हुने गरी खानु।
कोप्ल्याक्क- --- क्रि.वि. [अ. मू. कोप्ल्याक्+क] --- नरम खानेकुरो एकै खेपमा खाने गरी।
कोफ्ता- --- ना. [फा. कोफ्त] --- कुटेको मासु वा पिँधेको दाल, तरकारी आदिलाई घिउतेलमा तारेर विशेष प्रकारले बनाइने साना डल्ला परिकार वा त्यसैद्वारा बनाइने रसदार तरकारी।
कोपराकोपर- --- ना. [कोपर्+कोपर्] --- परस्परमा एकले अर्कालाई कोपर्ने काम; चिथोराचिथोर।
कोपरिनु - --- क.क्रि. [कोपर्+इ+नु] --- कोपर्ने काम गरिनु; चिथोरिनु।
कोपिला/कोपिलो- --- ना. --- १. फुल्न तयार परेका कलिला फूल। २. कनपारो र कानका बिचमा पर्ने त्रिकोणाकार अवयव।
कोपिला/कोपिलो कोपिली- --- ना. --- १. प्रेमीप्रेमिकाका बिच सम्बोधन गर्दा प्रयुक्त हुने शब्द। २. मसिना केटाकेटी; चिचिलाचिचिली।
कोपी- --- वि. [सं.] --- १. कोप गर्ने वा कोप भएको; क्रोधी। ना. २. पानीछेउ वा नदीकिनारमा बस्ने परेवाका जातको पक्षी; जलपरेवा; पानीपरेवा।
कोपी- --- ना. [√ कोबी] --- काउली; फूलकोपी; कोभी।
कोपी बाँस- --- ना. --- टुप्पामा कोपिला हाल्ने एक जातको बाँस।
कोपु- --- ना. [√ कप्पु] --- घर बनाउँदा झ्यालढोकामाथि हालिने काठ वा डन्डी बाँधी ढलान गरिने आड।
कोप्चाकोप्ची- --- ना. --- कुनाकानी परेको वा छेउछाउको ठाउँ; कुनाकाप्चा; अन्तरकुन्तर।
कोप्चिनु- --- अ.क्रि. [कोप्चो+इ+नु] --- १. नाक, मुख, आँखा आदिको बनोट नमिलेको हुनु, कोप्चो पर्नु; कोप्रिनु। २. साँघुरो हुँदै जानु (बाटो, जग्गा, ठाउँ इ.)।
कोप्चे- --- वि. [कोप्चो+ए] --- कोप्चो परेको; छाँटकाँट नमिलेको।
कोप्चो- --- वि. --- आँखा, नाक, मुख आदि अलि भित्र पसेको वा दबेको; अनुहारको बान्की नमिलेको; सलक्क नपरेको।
कोब्रा- --- ना. [अङ्.] --- अत्यन्त विषालु र रिस उठेपछि फणा उठाएर खेद्ने खतरनाक सर्प; गोमन साँप।
कोमल- --- वि. [सं.] --- १. देख्दा, सुन्दा वा हुँदा प्यारो लाग्ने र सुखद संवेदन हुने; कमलो; नरम; मुलायम; सुकुमार। २. कलिलो; कलकलाउँदो। ३. सुन्दर, मनोहर। ४. मधुर, मन्द (स्वर आदि)।
कोमलता- --- ना. --- कोमल हुने विशेषता वा भाव।
कोमल तालु- --- ना. --- कलनसोभन्दा माथि र कठोर तालुभन्दा तल पर्ने, ध्वनिहरूको उच्चारण हुने एक अवयव।
कोमला वृत्ति- --- ना. [सं.] --- संस्कृत साहित्यशास्त्रका अनुसार छोटा छोटा समास, कोमल शब्दावली, ल, व, स तथा वर्गका तेस्रा वर्ण (ग, द आदि) को बढी प्रयोग हुने र शृङ्गार, शान्त, अद्भुत आदि रस तथा कोमल सुकुमार भावको अभिव्यक्ति दिइने एक वृत्ति; साहित्यका तीनवटा वर्णगत वृत्ति (उपनागरिकावृत्ति, पुरुषावृत्ति र कोमलावृत्ति) मध्ये एक।
कोमलास्थि- --- ना. [सं.] --- कमलो वा कलिलो हाड; कुरकुरे हाड।
कोयो- --- ना. [सं. कोष] --- १. आँप, कटहर आदि फलको भित्र रहेको बियाँ; फलफूलभित्रको दानु। २. रेसमका किराले आफू बस्न लाएको गुँड ।
कोर्नु- --- स. क्रि. [सं. कुट्टन] --- १. कुनै तिखो वा चुच्चो वस्तुले धर्को पार्नु; कोतर्नु। २. नङ, नङ्ग्रा आदिले शरीरका अङ्गमा दरफऱ्याउनु; फहराउनु। ३. पाछ्नु; खोस्याउनु। ४. थाँक्रो, काइँयो आदिले कपाल तलास्नु, केश बाट्न तयार पार्नु।
```
-------------------

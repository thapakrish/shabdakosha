-------------------
```
कुड- --- ना. [सं. कुट] --- हलोको फाली अड्याउने ठाउँ।
कुडव- --- ना. [सं.] --- १. दुई माना अन्नको नापो। २. पिठो मुछ्ने भाँडो।
कुड्ङ्का- --- ना. --- टुक्रा; कुट्ङ्का।
कुड्काकुड्की- --- ना. --- कुट्ङ्काकुट्की; टुक्राटाक्री।
कु‌ड्किनु- --- अ.क्रि. [कुड्को+इ+नु] --- कुनै चिज कुड्का पर्नु; टुक्रिनु; गिंडिनु; कु‌ट्किनु।
कुड्को- --- वि. [√ कुट्को] --- कुनै ठोस वस्तुलाई काटेर वा फोरेर पारिएको टुक्रो; कुट्‌को।
कुड्ङ्क्याइ- --- ना. [√ कुड्की (+याइ)] --- १. कुड्किने भाव वा क्रिया प्रक्रिया। [कुड्क्याउ+आइ] २. कुड्क्याउने काम वा प्रक्रिया।
कुड्क्याइनु- --- क.क्रि. --- कुड्क्याउने काम गरिनु; टुक्र्याइनु।
कुड्क्याउनु- --- प्रे.क्रि. --- कुड्का पार्नु।
कुड्मल- --- ना. [सं.] --- १. कोपिलो; कली। २. फूल।
कुणिया- --- ना. --- गाउँघरमा तिरो तिर्नका निम्ति जम्मा हुने घर।
कुण्ठ- --- वि. [सं.] --- १. जुम्सो; सुस्त; मन्द; कमजोर; अल्छी। २. धारिलो नभएको; भुत्ते।
कुण्ठा- --- ना. [सं.] --- १. कुनै व्यक्तिमा सुषुप्त रूपले रहने मानसिक असन्तुष्टि वा अतृप्तिको भावना। २. प्रगतिका कार्यमा बाधा पुऱ्याउने सङ्कोच वा लाजले युक्त हीन मनोभाव। ३. बाधा-अड्काउ; अवरोध।
कुण्ठाग्रस्त --- वि. --- लज्जा, सङ्कोच आदिले प्रगति गर्न नसकेको; प्रतिभा नफुरेको; कुण्ठाले युक्त; कुण्ठित।
कुण्ठित- --- वि. [सं.] --- १. हे. कुण्ठाग्रस्त। २. धार दोब्रिएको; भुत्ते (हतियार)। ३. मन्दबुद्धि भएको। ४. बिचैमा रोकिएको; अवरुद्ध (विचार, भावना आदि)।
कुण्ड- --- ना. [सं.] --- १. सानो जलाशय; पोखरी; कुवा; इनार। २. कमण्डलु; भिक्षापात्र। ३. होम गर्ने वेदी वा खाल्डो। ४. लोग्ने छँदाछँदै अर्कै लोग्नेमानिससँगको सम्बन्धबाट जन्मेको सन्तान; जारपुत्र। ५. बटुको। ६. उत्खनन गर्दा हुन गएको खाडल । ७. बाइसी-चौबिसी काल र त्यसभन्दा पहिलेको समयका बत्तिस करमध्येको एक कर वा छत्तिस रकममध्येको एक रकम।
कुण्डल- --- ना. [सं.] --- १. कानको लोतीमा झुन्डिने गरी लगाइने एक प्रकारको मण्डलाकार गहना; मुन्द्रो। २. गोरखपन्थीका साधुहरूले कानमा लगाउने स्फटिक, सिङ, काठ आदिको मुन्द्रो। ३. चन्द्रमा वा सूर्यको चारैतिर देखिने बादलको गोलो घेरा।
कुण्डलिनी- --- ना. --- १. मूलाधार चक्रको नजिक तीन फन्का भएर रहेको नाडी। २. षट्चक्रको अभ्यासमा सर्वप्रथम कल्पना गरिएको सर्प।
कुण्डली- --- ना. --- १. मानिसको जन्मकालमा भएका ग्रहस्थिति सूचित गर्ने बाह्र कोठा भएको कुण्डलाकार चक्र; जन्मकुण्डली। २. सर्प। ३. कुण्डलिनी। वि. ४. कुण्डल (गहना) लगाएको। ५. कुण्डलाकार वा बाटुलो भएर बसेको; वर्तुल।
कुण्डी- --- ना. [सं.] --- १. सानो कुण्ड। २. टुटीधाराको पानी राख्ने ढुङ्गे भाँडो।
कुण्या- --- ना. --- १. कलश राख्ने तामा वा पित्तलको ठुलो थाल, झाप्री।
कुत- --- ना. [प्रा. कुत्त] --- कबुलअनुसार खेत वा बारी कमाउँदा मोहीले जग्गाधनीलाई बुझाउनुपर्ने निश्चित अन्न; बालीको ठेक्का; मोहीबाट तल्सिङले पाउने अन्नबाली; तिरो।
कुततिरो- --- ना. --- कुत र तिरो।
कुतकुती- --- ना. --- १. पैताला, पेट, काखी, घाँटी आदिमा हुँदा लाग्ने सगसगी; काउकुती। २. कुनै काम गर्ने संवेगात्मक सक्रियता; चौचौ; उत्कण्ठा।
कुतकुत्याइ- --- ना. --- कुतकुत्याउने काम वा प्रक्रिया।
कुतकुत्याइनु- --- क.क्रि. --- कुतकुती लाइनु।
कुतकुत्याउनु- --- स. क्रि. --- १. कुतकुती लगाउनु, काउकुती लाउनु। २. आपद्मा पार्न खोज्नु। ३. उत्तेजित पार्नु ।
कुतत्त्व- --- ना. [सं.] --- १. खराब वा हानिकारक तत्त्व; फाइदा नगर्ने वस्तु।
कुतर्क- --- ना. [सं.] --- अनुचित वा असङ्गत तर्क; वितण्डा।
कुतर्की- --- वि. --- कुतर्क गर्ने; वितण्डावादी; नचाहिँदो तर्क गर्ने।
कुती- --- ना. [भो. ब.] --- नेपाल तिब्बतको सिमानानजिक रहेको एक ऐतिहासिक स्थल। (लासा जाने कुतीको बाटो- उखान)
कुती- --- ना. [√ कुत्ता] --- कुकुर; कुत्ता (बालबोलीमा)।
कुतुक- --- ना. [सं.] --- १. आश्चर्य तथा उत्सुकता जगाउने विलक्षण कामकुरो। २. आश्चर्य; अचम्म । ३. मन बहलाउने हाँसखेल; दिल्लगी। ४. इच्छा; चाहना।
कुतूहल- --- ना. [सं.] --- १. कुनै नयाँ र विलक्षण वस्तु वा रहस्यमय कामकुरो जान्न वा सिक्न मनमा हुने प्रबल इच्छा; उत्सुकता; उत्कण्ठा। २. आश्चर्य। ३. खेलबाड; क्रीडा।
कुत्ता- --- ना. [प्रा. कुत्ती ८ सं. कुक्कुर] --- १. हे. कुकुर। २. दुष्ट, लुच्चो वा लोभी व्यक्तिलाई बुझाउने लाक्षणिक शब्द। ३. घडी आदिको कुनै एक पुर्जा ।
कुत्तेबन्सो- --- ना. --- ज्वानुका जस्ता गेडा हुने र टुप्पामा कोसाजस्तो देखिने लामो खालको बन्सो।
कुत्सा- --- ना. [सं.] --- निन्दा; भर्त्सना; घृणा।
कुत्सित- --- वि. --- निन्दित; घृणित।
कुथ- --- ना. [सं.] --- हौदामाथि बिछ्याइने कार्योप भरिएको मूल्यवान् कपडा; हात्तीको झल्लर।
कुथुङ्ग्रिनु- --- अ.क्रि. [कुथुङ्ग्री+नु] --- कोचिएर सुत्नु; साँघुरो ठाउँमा लेट्नु वा अटाउनु।
कुथुङ्ग्री- --- ना. [सं. कथ्+उङ्ग्री] --- तत्काल आवश्यकतापूर्तिका निम्ति कथिएको सानो कथा; कथा।
कुथुङ्ग्रे- --- वि. --- कुथुङ्ग्री कहने वा कथ्ने (व्यक्ति)।
कुथुर्किनु- --- अ.क्रि. [कुथुर्के+इ+नु] --- सानो ठाउँमा अटाउनु, कुथुङ्ग्रिनु।
कुथुर्के --- ना. [सं. कुथ] --- १. तरकारी खाइने, सानो खालको एक जातको निहुरो। २. रुखमा प्वाल पारेर गुँड बनाउने एक थरी सानो चरो।
कुथेर- --- ना. [किराँ.] --- राजस्व उठाउने र भूमिसम्बन्धी काम गर्ने लिच्छविकालीन अड्डा, अदालत।
कुथेर अधिकरण- --- ना. --- लिच्छविकालमा राजाका तर्फबाट कर उठतीपुठती गर्ने शाखा अड्डा।
कुथेर वृत्ताधिकृत- --- ना. --- कुथेर अधिकरणका तालुकदार वा हाकिम।
कुद्नु- --- अ.क्रि. [सं. कूर्द+नु] --- १. कुनै एक छेउबाट छिटो छिटो हिँडेर अर्को छेउ पुग्नु; वेगसित जानु; दौडनु। २. सुइँकिनु; भाग्नु।
कुदरत- --- ना. [अ.] --- हे. कुद्रत।
कुदरती --- वि. --- हे. कुद्रती।
कुदर्शन- --- ना. [सं.] --- १. नराम्रो वा असुन्दर रूप; कुरूप; भद्दा। २. अशुभसूचक दृश्य।
कुदाइ- --- ना. [√ कुद् (+आइ)] --- कुद्ने भाव, क्रिया वा प्रक्रिया।
कुदाइनु- --- क.क्रि. --- कुदाउने काम गरिनु; दौडाइनु।
कुदाउनु- --- प्रे.क्रि. --- कुद्म लाउनु, दौडाउनु।
कुदाकुद- --- ना. [कुद्+आ+कुद्] --- कुद्ने र दौडने काम; दौडादौडी; दगुरादगुर।
कुदान- --- ना. [सं.] --- १. अशुभ कार्य वा अशुभ अवसरमा दिइने दान। २. कुपात्रमा परेको दान। ३. तौलिहवाको एक प्रख्यात देवस्थल।
कुदिनु- --- अ.क्रि. [कुद्+इ+नु] --- दौडिनुः दगुरिनु ।
कुदिकुदाइ- --- ना. [कुद्+इ+कुदाइ] --- कुद्धेवर्ने काम; कुदाकुद।
कुदिन- --- ना. [सं.] --- १. स्थितिविपरीत भएको दिन; अशुभ घटना घटेको दिन वा सङ्कटमा परेको दिन; खराब दिन। २. झरी, बादल धेरै लागेको दिन; दुर्दिन।
कुदृष्टि- --- ना. [सं.] --- अधिकारविना वा नराम्रो उद्देश्यले कसैमाथि आँखा लगाउने काम; खराब चालको हेराइ; अनुचित दृष्टि।
कुद्रत- --- ना. [अ.] --- १. शक्ति; सामर्थ्य। २. सिप; कारिगरी। ३. प्रकृति; माया।
कुद्रती- --- वि. --- १. उद्योगी; उद्यमी; क्रियाशील। २. आँटी।
कुन- --- सर्व. [सं. किम्] --- धेरैमध्ये कुनै एकलाई किट्नुपर्दा प्रयोग गरिने प्रश्नवाचक सर्वनाम; को; के।
कुन २- --- ना. --- जौका बोटको तिखो टुप्पो; दूँडो।
कुनखी- --- वि. [सं.] --- नराम्रो वा कोप्रो परेको नङ भएको।
कुननाल- --- ना. --- पश्चिम नेपालको भेरी अञ्चलअन्तर्गत जाजरकोट जिल्लामा पर्ने एक ताल।
कुना- --- ना. [सं. कोण] --- १. हे. कुनु। २. सुत्केरी कोठा।
कुनाकानी- --- ना. --- कुनाकाप्चा; अन्तरकुन्तर।
कुना पस्नु --- टु. --- १. सुत्केरी हुनु। २. पहिलोपल्ट रजस्वला हुँदा घरभित्र छिपेर बस्नु।
कुनै- --- सर्व. [कुन+ऐ] --- अनिश्चय जनाउने शब्द, कोही।
कुनौरो- --- ना. [कुनु+औरो] --- मास, बोडी, भटमास आदिका गेडा चुटेर छुट्ट्याएको कोसा, पात आदिको समूह; कुनाउरो।
कुन्जा- --- ना. [फा. कुन्द] --- १. धोबीले कपडा सम्म्याउन र पालिस चम्काउन कपडामा ठोक्ने गोलाकार काठको ठुलो मुङ्ग्रो। २. एक किसिमको मुङ्ग्रो; सानो घन। ३. काँधमा अड्याइने बन्दुकको फराकिलो काठको भाग; कुन्दा।
कुन्जा- --- ना. [फा. कूज] --- माटाको गोलो डल्लो पालामा जमाइएको मिस्रीको डल्लो; मिस्रीको चक्का।
कुन्जी- --- ना. [सं. कुञ्चिका] --- १. ताल्चा खोल्ने र बन्द गर्ने वस्तु; साँचो। २. गाँठी कुरो। ३. कुनै पाठ्यपुस्तकको टीका लेखिएको सहायक पुस्तक।
कुन्त- --- ना. [सं.] --- १. प्वाँख लगाइएको बाण; भाला; बर्छा। २. साना जन्तु; किरा।
कुन्तल- --- ना. [सं.] --- १. केशपाश; चुल्ठो; वेणी। २. पानी खाने लोहोटा, आम्खोरा आदि भाँडो । ३. चोल देशको उत्तरमा पर्ने भारतीय प्राचीन स्थान (वर्तमान हैदराबादको दक्षिण-पश्चिम भाग)।
कुन्तवाही- --- ना. [सं.] --- देशको सर्वोच्च व्यक्तिको औपचारिक सवारीका अवसरमा अघिपछि भाला लिएर हिँड्ने अनुचर; रिसल्ला।
कुन्ती- --- ना. [सं.] --- महाभारतका प्रसिद्ध राजा पाण्डुकी रानी तथा शूर नामक यादवकी पुत्री; युधिष्ठिर, भीम र अर्जुनकी आमा; कृष्णकी फुपू पृथा।
कुन्द- --- ना. [सं.] --- चमेलीका छाँटको सेतो फूल फुल्ने बोट।
कुन्दपुष्प- --- ना. --- सेतो, नरम र सुगन्धित हुने कुन्दको फूल।
कुन्दा- --- ना. [फा. कुन्द] --- १. बन्दुकको फेदमा रहने काठको फराकिलो अवयव। २. धोबीले कपडा सम्म्याउन र पालिस चढाउनलाई कपडामा ठोक्ने काठको ठुलो मुङ्ग्रो।
कुन्दी- --- ना. --- कपडामा मुङ्ङ्ग्राले ठोकी सम्म्याउने काम।
कुन्नि --- अव्य. [सं. को नि] --- कुनै विषयमा कसैले सोद्धा 'थाहा छैन' भन्ने भाव बुझाउने शब्द; नकारात्मक प्रतिक्रिया जनाउने शब्द; कोनि। (उदा.- तपाईंले के भन्नुभयो कुन्नि, मलाई थाहै छैन)।
कुनाकाप्चा/काप्ची- --- ना. --- कुनाकानी।
कुन्यू- --- ना. --- हे. कुनिउँ।
कुपक्षी/कुपङ्खी- --- ना. [सं. कुपक्षी] --- कुखुरो।
कुनाम- --- ना. [सं.] --- अपजस; बदनामी।
कुनिउँ- --- ना. [सं. कोण] --- पराल, मकै आदि थुपारेर बनाइएको चाङ; टौवा (परालको); सुली (मकैको); खलियो।
कुपथ, --- ना. [सं. कुपथ्य] --- स्वास्थ्यमा प्रतिकूल असर पार्ने खानेकुरो; कुफत; अपथ्य।
कुपथ- --- ना. [सं.] --- १. नजाती बाटो; कुमार्ग। २. खराब आचरण; नराम्रो बानीबेहोरा।
कुपथ्य- --- ना. [सं.] --- हे. कुपथ।
कुपन- --- ना. [अङ्.] --- दैनिक उपभोगका सरसामान कसैलाई निर्धारित परिमाणमा दिनू भनी लेखिएको प्रामाणिक पत्र वा पुर्जा।
कुपन प्रणाली- --- ना. --- त्यस्ता सरसामान लिन कुपनको अनिवार्यता हुने पाटो नाघेर अर्कापट्टि लाग्ने ठाउँ; कुहुनेटो। २. पानी आदि बग्दै जाँदा घुमेका ठाउँमा ठोक्किएर नदीले बाटो फेर्ने ठाउँ।
कुएँत्रो- --- ना. [कुनु एत्रो] --- लुगाका कुनामा कुनै धारिलो वा घोच्ने वस्तुले तान्दा पर्ने सानोतिनो प्वाल अथवा चिरा।
```
-------------------

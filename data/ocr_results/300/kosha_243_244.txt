-------------------
```
कालीकुच्ची- --- ना. --- ज्यादै कालो वर्णकी स्त्रीलाई गाली गर्दा अथवा कुनै पनि आइमाईलाई खिज्याउँदा भनिने अपमानबोधक शब्द।
कालीकुत्तिम- --- वि. --- १. ज्यादा कालो; गाढा कालो। २. ज्यादै मैलो; थोत्रोपुरानो ।
कालीकोट- --- ना. --- नेपालको कर्णाली अञ्चलमा रहेको एक जिल्ला।
कालीकोप्ची- --- ना. --- कालो वर्ण, गहिरा आँखा र घोप्टे हेराइ भएकी आइमाईलाई गाली गर्दा प्रयोग गरिने शब्द।
कालीखोले- --- ना. --- १. काली खोलावरपरका बासिन्दा। २. खोलाको छेउछाउ बसेर मिठा स्वरले गाउने एक प्रकारको चरो।
काली ज्यामिर- --- ना. --- गाढा पहेँलो तथा रातो बोक्रा हुने एक जातको अमिलो फल।
काली ढकायो- --- ना. --- डाँठको टुप्पामा प्रायः तीनवटा पात हुने, घोगाका रूपमा पहेँलो फूल फुल्ने र बाँकोको जस्तो कन्द हुने एक बुटी वा त्यसैको कन्द।
काली तोप- --- ना. --- प्राचीन कालको एक प्रसिद्ध तोपको नाम।
काली दह- --- ना. --- १. ज्यादै गहिरो हुनाको कारणले पानी कालो देखिने दह; भयङ्करको दह; काली रह। वि. २. असाध्यै मौलाएको; सप्रिएको। (उदा.- यो साल बारीमा कालीदह मकै भएको छ।)
कालीन- --- वि. [सं.] --- १. कुनै काल वा समयसँग सम्बन्धित; खास समयको; कालिक (महाभारतकालीन, राणाकालीन इ.)। २. ऋतु वा यामअनुकूल। (उदा.-शरत्कालीन आकाश स्वच्छ र निर्मल देखिन्छ)।
कालीनाथ्रो- --- ना. [कालो+नाथ्रो] --- मङ्सिरमा पाक्ने, कालो नाथ्रो भएको एक प्रकारको धान; पहेँलो मार्सी; कालो काठे।
काली निउरो- --- ना. [कालो+निउरो] --- कालो, मोटो र कमलो डाँठ हुने र तरकारी खाइने एक जातको निउरो।
कालीपोके- --- ना. [कालो+पोके] --- अन्नपातलाई नै कालो तुल्याइदिने, बालीबिरुवामा लाग्ने एक रोग; गहुँ आदिका डाँठपात र बालामा अँगारको धुलोजस्तो काला काला पोका लाग्ने रोगविशेष।
कालीबम्बई- --- ना. [कालो+बम्बई] --- बम्बई आँपको एक प्रकार; असल जातको आँप ।
कालीबिराली- --- ना. [काली+बिराली] --- ओखतीमुलोका निम्ति प्रयोग गरिने कालो रङको बिरालो।
कालीबुढी- --- ना. [काली+बुढी] --- हुकुमको मिस्सी आफ्नो तासले खाएमा कालीबुढी बोकिन्छ भन्ने गरी चार जना मिलेर खेलिने तासको खेल।
कालीबोक्सी- --- ना. [काली+बोक्सी] --- काली र नजाती स्वास्नीमान्छेलाई गाली गर्दा प्रयोग गरिने अपमानबोधक शब्द।
कालीभीर- --- ना. [कालो+भीर] --- माथिबाट हेर्दा रिँगटा वा अत्यास लाग्ने डरलाग्दो भीर; कहालीलाग्दो भीर।
कालीमकै- --- ना. [कालो+मकै] --- केराको बुंगाजस्तो छोटो घोगा लाग्ने, दानाभित्र कालो पिठोजस्तो पदार्थ हुने एक जातको मकै।
कालीमाटी- --- ना. [कालो+माटो ] --- १. जमिनमनि रहेको कालो, नरम र मलिलो माटो; खेतीमा मलका रूपमा प्रयोग गरिने माटो। २. काठमाडौँ उपत्यकाको टेकुदोभाननजिक रहेको एक ठाउँ।
कालीमाल- --- ना. --- परदेश वा प्रवास; परदेश जाँदा बाटामा पर्ने वास।
कालीमुन्टे- --- ना. [कालो+मुन्टो+ए] --- १. खेततिर पाइने, टुप्पामा कालो हुने एक प्रकारको घाँस; कालीमुन्टो; वनमारा। २. मुन्टो मात्र कालो भई बाँकी जिउ सबै अरू नै रङको हुने बाख्रो। वि. ३. कालो मुन्टो भएको।
कालीरह- --- ना. [कालो+रह ] --- हे. कालीदह।
कालीलहरो- --- ना. [कालो+लहरो] --- गाईबस्तुलाई खुवाइने एक प्रकारको जङ्गली घाँस।
कालीसिन्की- --- ना. [कालो+सिन्को] --- कालो कालो सिन्का हुने एक झार; कान छेडेपछि प्वाल नटालियोस् भनेर लगाइने सानो सिन्को; कानसिन्की; दमकन्ने।
कालु- --- वि. [कालो+उ] --- 'कालो' शब्दको सङ्क्षिप्त रूप।
कालु पाँडे- --- ना. --- पृथ्वीनारायण शाहका समयमा गोर्खा राज्यको काजी भएका र कीर्तिपुरसँग पहिलो युद्धमा दिवङ्गत भएका इतिहासप्रसिद्ध एक व्यक्ति।
कालुष्य- --- ना. [सं.] --- १. कलुष वा मलिन हुनुको भाव; मलिनता; फोहोर। २. वैमनस्य।
कालू- --- ना. --- स्नेहका साथ बोलाउँदा प्रयोग गरिने शब्द।
कालो- --- ना. [सं. काल] --- १. प्रकाश वा सेतोको विपरीत रङ, मोसो, गाजल, अँगार, गोल आदिको जस्तो रङ्ग। २. प्रकाश नभएको स्थिति; अन्धकार। ३. निग्रो जाति। ४. दोष, कलङ्क; खोट। ५. पाप; कल्मष। वि. ६. उज्यालो नभएको; अँध्यारो; मैलो वा धमिलो। ७. कृष्ण वर्णको; कल्साउँदो; साँवलो; गाजले। ८. मन सफा नभएको; रिसाएको; नजाती; दुष्ट । ९. आशा नभएको; पत्तो नपाइने (कालो भविष्य, कालो भावना इ.)।
कालो अडेरी- --- ना. --- कालो कालो खालको अडेरीविशेष।
कालो अरिङ्गाल- --- ना. --- एक जातको कालो रङको अरिङ्गाल।
कालो उखु- --- ना. --- गाढा कलेजी वा कालो रङको, औषधीका लागि पनि काम लाग्ने राम्रो खालको उखु।
कालो कपास- --- ना. --- कालो कालो भुवा हुने एक जातको कपास।
कालो कर्तुत- --- ना. --- अरूको कुभलोका लागि गरिने निन्दनीय कार्य; स्वार्थसिद्धिका लागि गरिने नियमविरुद्ध काम; छलकपट; षड्यन्त्र।
कालो काँठे- --- ना. --- हे. कालीनाथ्रो।
कालो काल- --- ना. --- कर्कलाको जस्तो बोटमा सलिफाजस्तो तर केही लाम्बो आकारको घोगा फल्ने एक स्थावर विष।
कालो किरो- --- ना. --- १. ब्वाँसोजस्तो ढाडे किरो; भाउसो । २. सालक नामको एक जङ्गली जनावर।
कालो कुकुर- --- ना. --- १ हुँदै नभएको मानिस । २. तुच्छ प्राणी।
कालो कौवा- --- ना. --- सर्वाङ्ग शरीर कालो हुने, केही ठुलो र तिखो चुच्चो भएको एक जातको काग; ढोले काग; लेकाली काग; डुम काग।
कालो गँवरा- --- ना. --- कालो र मोटो खालको, थुप्रै रस हुने एक प्रकारको असल खालको उखु।
कालो गौंथली- --- ना. --- प्रायः पहरातिर गुँड पार्ने कालो रङको गौँथली चरो।
कालो चिया- --- ना. --- दुध नहालिएको, चिनी र चियाको रङ मात्र भएको चिया; फिक्का चिया।
कालो जरो- --- ना. --- हे. कालज्वर।
कालो जिरो- --- ना. --- हे. कालजिरो।
कालो धतुरो- --- ना. --- रछायो भावको निलो फूल फुल्ने र कालो डाँठ हुने एक जातको धतुरो।
कालो नुनियाँ- --- ना. --- कालो रङको एक जातको धानविशेष।
कालो निलो- --- वि. --- १. डरले आत्तिएको वा रिसले चुर भएको। २. कालो तथा निलो रूपको।
कालोनुन- --- ना. --- अपच, डकार आदिमा फाइदा गर्ने एक प्रकारको नुन; बिरेनुन ।
कालोपत्र- --- ना. --- १. सडकलाई पक्की बनाउन प्राविधिक किसिमले रोडा, अलकत्रा आदि छापिएको सतह; पिच। २. कोलटार, पेट्रोलियम आदिमा घोलिएको कालो र च्यापच्यापे पदार्थ; अलकत्रा।
कालोपातल- --- ना. --- निर्जन वन; तरी; भयावह जङ्गल।
कालोपोके- --- ना. --- गहुँ, जौ आदि बालीमा लाग्ने, बालो कालो हुँदै जाने एक प्रकारको रोग।
कालो बजार- --- ना. --- १. सरकारद्वारा आयातनिर्यातका लागि प्रतिबन्धित मालसामानहरू बढी नाफा कमाउन अवैध किसिमले लुकीछिपी आयात वा निर्यात गर्ने काम। २. कुनै मालसामानको कृत्रिम अभाव खडा गरी अत्यधिक नाफा लिएर बिक्री गर्ने काम वा स्थिति। ३. त्यस्तो मालसामान खरिदबिक्री गर्ने ठाउँ; चोरबजार।
कालो बजारिया- --- वि. --- कालोबजार गर्ने; तस्करव्यापारी; चोरबजारिया।
कालोबजारी- --- ना. --- कालो बजार गर्ने काम; अवैध किसिमले मालसामानको किनबेच आदि गर्ने काम; तस्करी धन्दा।
कालो बडहरी- --- ना. --- कालो भुस हुने एक जातको धान वा त्यसैको चामल ।
कालो बलु- --- ना. --- १. पिपलका जस्ता पात, पहेंला फूल, हरिया चक्राकार फल फल्ने एक जातको लहरो; अतिबला; आयुर्वेदका अनुसार पौष्टिक र वीर्यवर्धक गुण भएको त्यसैको फल।
कालो भटमास- --- ना. --- निक्खर कालो बोक्रा हुने एक प्रकारको भटमास।
कालो मसान- --- ना. --- मसानघाटमा रहेको भनिने भूतप्रेत; मसाने भूत।
कालो मार्सी- --- ना. --- कालो रङ हुने एक जातको धान वा त्यसकै चामल ।
कालो मास- --- ना. --- बोक्रा हुने, दालका लागि प्रसिद्ध एक जातको मास।
कालोमुन्टे- --- ना. --- हे. कालीमुन्टे ।
कालो मोहर- --- ना. --- पहिले तिब्बती सरकारले चलाएको मुद्रा; भोटे मोहर।
कालो शिरीष- --- ना. --- गाढा निलो फूल फुल्ने एक जातको शिरीषको बोट वा सोही बोटको फूल।
कालो सर्प/साँप- --- ना. --- १. अत्यन्त विषालु, कालो रङको सर्प; कालसर्प। २. दुष्ट मानिस; खतरनाक व्यक्ति।
कालो सिमी- --- ना. --- काला गेडा हुने सिमीको एक जात।
कालो सिसौ- --- ना. --- कालो चुरो हुने एक जातको सिसौको रुख; कृष्णशिंशपा।
कालो हलेदो- --- ना. --- सुकेपछि कालो हुने एक प्रकारको हलेदो।
काल्वीमिस्री- --- ना. [काल्फीमिस्री] --- असल किसिमको मिस्री; काल्फीमिस्री।
काल्चे- --- ना. [काल+चेप्] --- १. अप्ठेरो अवस्था; खूँगे। २. युक्ति; उपाय; जुक्ति।
काल्टिकी- --- ना. [कालो+टिको] --- कालो टीका।
काल्तोरी- --- ना. [कालो+तोरी] --- कलेजी रङको जरा हुने, साधारण तोरीका भन्दा केही ठुला पात हुने र सागको तरकारी खाइने एक जातको तोरी।
काल्पनिक- --- वि. [सं.] --- १. कल्पना गरिएको; अजमायसी; कल्पित। २. बनावटी; नक्कली।
काल्फीमिस्री- --- ना. [? + मिस्री] --- हे. काल्चीमिस्री।
कावर- --- ना. [मरा. कावड८ प्रा. काव] --- नाविकहरूले ठुलठुला माछा मार्न प्रयोग गर्ने एक प्रकारको जाल वा पासो।
कावा- --- ना. [फा.] --- १. वृत्ताकार मार्गमा हिँड्ने वा उड्ने कार्य; गोलाकार वृत्तको हिँडाइ वा उडान; चक्कर खाने काम। २. घोडालाई सघाउन वा रफत गराउन वृत्तमा दौडाउने काम।
काव्य- --- ना. [सं.] --- १. साहित्य (व्यापक अर्थमा)। २. कविता (सूक्ष्म अर्थमा); मुक्तक, स्फुट काव्य, गीतिकाव्य, खण्डकाव्य र महाकाव्य। ३. प्रत्येक चरणमा चौबिस मात्रा हुने एक मात्रिक छन्द।
काव्यपुरुष- --- ना. --- साहित्यिक पुराकथामा काव्यलाई दिइएको एक मानवाकार स्वरूप जो मात्तिँदा तह लगाउन एक काव्यनारी (समीक्षा) को सृष्टि भएको हो भन्ने किंवदन्ती छ।
काव्यप्रवृत्ति- --- ना. --- कविता, महाकाव्य आदिमा रचनाकारले विशिष्ट दिशा वा मार्गतर्फ अग्रसर हुन देखाएको आन्तरिक झुकाउ; कुनै वस्तु वा विचारप्रति रहेको रचनाकारको विशिष्ट उद्देश्य वा दृष्टिकोण; कविको विशिष्ट रुचि।
काव्यलिङ्ग- --- ना. --- वाक्यार्थ वा पदार्थरूपले हेतु प्रतिपादन गर्दा हुने एक अर्थालङ्कार; कुनै नयाँ अर्थलाई बोध गराउने एक अर्थालङ्कार।
काव्यसाधना- --- ना. --- कवितादिको सिर्जनाका निम्ति स्रष्टाद्वारा गरिएको अनुष्ठान; कवितादिको पूजा वा आराधना।
काश- --- ना. [सं.] --- १. नदीनालाका छेउछाउमा उम्रने, घरका छाना छाउन वा गाईवस्तुलाई खुवाउन प्रयोग गरिने एक जातको बुटे झार; काँस (घाँस)। २. खोकी।
काशिका- --- ना. [सं.] --- जयादित्य र वामनाचार्यद्वारा रचित पाणिनीय व्याकरणको एक प्रसिद्ध वृत्ति वा टीका।
काशी- --- ना. [सं.] --- १. उत्तर भारतमा गङ्गाको किनारमा रहेको एक प्रसिद्ध नगरी वा तीर्थस्थल; बनारस सहर; वाराणसी; हिन्दूहरूका सात मोक्षपुरीमध्ये एक। वि. २. उज्यालो; चहकिलो राम्रो।
काश्मीर- --- ना. [सं.] --- कश्मीर देश।
काश्मीरी- --- वि. --- हे. कास्मिरी।
काश्मीरी केशर- --- ना. --- हे. कास्मिरी केशर।
काश्यप- --- ना. [सं.] --- १. एक प्रसिद्ध ऋषिको नाम। वि. २. कश्यपको
```
-------------------

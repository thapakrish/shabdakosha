-------------------
```
काँडे कुरो --- ना. --- काँडैकाँडा हुने एक प्रकारको घाँस वा त्यसमा हुने कुरो (लुगामा टाँसिने झुस)।
काँडे कुवेराक्ष- --- ना. --- बोट र कोसामा समेत काँडैकाँडा हुने, निलो गेडा फल्ने, पहेँलो फूल फुल्ने र अमिलीको जस्तो पात हुने एक लहरो वा त्यसैको गेडा (फल); कुवेराक्षी; लता करञ्ज।
काँडे चाँप- --- ना. --- कनकचम्पा; कर्णिकार।
काँडे चुत्रो- --- ना. --- मसिना काँडा र सिताराभन्दा अलि ठुला पात हुने एक प्रकारको चुत्रो।
काँडे तार- --- ना. --- काँडैकाँडा पारी बनाइएको फलाम वा अन्य कुनै धातुको बार बार्ने तार।
काँडेदार- --- वि. --- काँडैकाँडाले युक्त; काँडाजस्तो भएको; काँडे।
काँडे पैयूँ- --- ना. --- पैयूँको भन्दा सानो बोट; साना साना पात हुने, काँडेदार पैयूँको एक जात।
काँडे भन्टा/मिँडा- --- ना. --- डाँठ, पात, भेट्नु आदिमा काँडा हुने, ठुलो र निलो रङको एक प्रकारको भन्टा।
काँडे भ्याकुर- --- ना. --- नेपालमा मात्र पाइने एक प्रकारको चरो।
काँडे मयल- --- ना. --- काँडा हुने, सानो कालो फल फल्ने एक जातको मयलको बोट।
काँडे रायो- --- ना. --- पातको एक पाटामा छ चोसासम्म काँडा हुने एक जातको रायोको साग।
काँडे लँडे- --- ना. --- काँडैकाँडा हुने एक प्रकारको लँडे।
काँडे सल्लो- --- ना. --- रातो खोटो आउने र काँडा हुने एक प्रकारको सल्लो।
काँडो- --- ना. [सं. कण्टक ] --- १. हाँगा, डाँठ, पात आदिमा पलाउने आलपिन वा सियाको टुप्पोजस्तो घोच्ने वस्तु। २. दुःख दिने मानिस; शत्रु। ३. सङ्ङ्कष्ट । ४. बाधा; अड्काउ; व्यवधान; भाँजो। ५. सालनाल । ६. डरले शरीरमा ठडिएका रौं। ७. नदीनालामा बग्ने एक किसिमको विषालु फिंज।
काँढा- --- ना. [सं. क्वाथ] --- औषधी वा अनुपानका लागि जरीबुटी हाली राम्रोसँग पकाइएको रस; पानीमा मिस्री, मरिच, सुकुमेल, सुठो आदि हाली पकाइएको तागतिलो पेय पदार्थ; क्वाथ।
काँतर- --- वि. [सं. कातर ] --- १. कुनै कामकुरामा आँट गर्न नसक्ने; दह्रो मुटु नभएको; डरछेरुवा; काथर; नामर्द; भीरु; हुपहारा; पानीमरुवा; पानीआन्द्रे। २. हडबडाएको; व्याकुल; अधीर।
काँतरिनु- --- अ.क्रि. --- डराउनु, काँतर बन्नु।
काँध --- ना. [सं. स्कन्ध] --- पाखुरा जोडिएको जोर्नदिखि गर्धनसम्मको शरीरको भाग; कुम; स्कन्ध।
काँधमा काँध मिलाउनु- --- दु. --- एकले अर्कालाई सहयोग गर्नु; समर्थन गर्नु; एकजुट हुनु।
काँध हाल्नु- --- टु. --- टेवा दिनु; सहयोग गर्नु; उक्साउनु।
काँधिनु- --- अ.क्रि. --- १. काम गर्न अल्छी गर्नु; ढिलाइ गर्नु। २. काँधे (बोकाहा) हुनु। ३. गहुकाउनु। ४. मोटाउनु।
काँधीकाठ --- ना. [काँध+ई+काठ] --- मुर्दा बाँध्नका लागि प्रयोग गरिने बाँस वा काठ; मुर्दा बोकेर लैजाने काठ; घारो।
काँधे --- वि. [काँध+ए] --- १. अर्काको झगडा वा मामला बोकेर हिँड्ने। २. काँध थापिदिने; आड दिने; उक्साउने। ना. ३. काँधमा राखिने वस्त्रादि; गलबन्दी; कँधेरी।
काँधे लौरी- --- ना. --- १. काँधमा मुढा आदि हाली तेर्घो पारेर बोक्दा त्यसमनि अर्को काँधबाट हालिने लाठो। २. 'ध' अक्षरको शिरमा तानिने डिको वा सो अक्षरलाई चिनाउने नाम।
काँप्नु- --- अ.क्रि. [सं. कम्प+नु] --- हे. काम्नु।
काँपिनु- --- अ.क्रि. --- काँप्ने होइन; कामिनु।
काँस- --- ना. [सं. काश] --- १. सेतो झुप्पे फूल फुल्ने, कुशको जातको एक झार; काश। २. हे. काँसो,।
काँसघारी- --- ना. --- धेरै काँस भएको ठाउँ; काँसको घारी।
काँसो- --- ना. [सं. कांस्य] --- तामा र राङको मेलबाट बन्ने एक उपधातु; काँस; कसकुट; कांस्य।
काँसो- --- ना. [सं. काश] --- घाँटी खसखसाउने गरी लागेको खोकी।
कांस्य- --- ना. [सं.] --- १ तामा र राङको मिश्रणबाट बन्ने, सेतो चहक हुने र ठक्कर लाग्दा पट्ट फुट्ने स्वभावको धातु; काँसो, चरेस। वि. २. काँसाको; चरेसबाट बनेको।
कांस्यकार- --- ना. --- काँसो वा चरेसको भाँडा बनाउने काम गर्ने एक जाति; नेवार जातिको एक थर; कंसाकार।
कांस्यताल- --- ना. --- काँसो धातुबाट बनेको दुई हातमा अल्झाई परस्पर रगडेर बजाइने बाजा; मुजुरा; भ्याली। २. मुजुरा वा भ्याली बजाउँदा सुनिने ध्वनि तरङ्ग।
कांस्ययुग- --- ना. --- काँसाको हतिरयारद्वारा युद्ध गर्ने युग; पुरातत्त्व-विज्ञानअनुसार पाषाणयुग र लौहयुगका बिचको समयावधि।
काइँकुइँ --- क्रि.वि. [अ. मू. कुइँ (द्वि.)] --- मुखबाट अस्वीकृति वा नकारात्मक शब्द ननिकालीकन; नाइँनास्ति; आनेकाने; चुँक्क।
काइँकोरी --- ना. [बा. बो. ] --- कपाल कोर्ने काम।
काइँयो- --- ना. --- हे. काँगियो।
काइँली- --- ना. --- हे. काहिँली।
काइँलो --- ना. --- हे. काहिँलो।
काइते- --- ना. [सं. कायस्थ] --- लेखनदासको काम गर्ने वा त्यस्तो पेसा भएको एक वैश्य जाति; कायस्थ।
काइते अक्षर- --- ना. --- डिको नदिई प्रायः एकनासले लेखिएका र किरमिर खालका वा अन्सारले मात्र बुझ्नुपर्ने हस्तलिपि ।
काइदा- --- ना. [अ. कायद] --- १. काम गर्ने तौरतरिका; कायदा; रीति; नियम। वि. २. राम्रो; सुन्दर; असल (काइदाको घर, काइदाको दही इ.)।
काइना- --- ना. --- ठुलठुला पात र फूलहरू धेरैजसो झरिसकेपछि, रहलपहल रहेका ससाना पात र फूल।
काई- --- ना. --- १. सिमसार वा रुखमा उम्रने हरियो मसिनु भ्याउ; पानीझ्याउ। २. दाँत वा जिब्रामा लाग्ने सेतो गनाउने लेउ; कस। ३. बिरामी पर्दा हत्केला, पैताला, नङ आदिमा देखा पर्ने कालो मयल। ४. सफा नगर्दा लिङ्ग वा योनिमा जम्ने मयल। ५. ढुङ्गा, माटो आदिमा लाग्ने चिप्लो वस्तु; लेउ। ६. काठ, धातु आदिका भाँडाभित्र जम्ने मयल; काउली।
काउँकाउँ- --- क्रि.वि. [अ. मू. काउँ (द्वि.)] --- हे. क्याउँक्याउँ।
काउकाउ- --- क्रि.वि. [अ. मू. काउ (द्वि.)] --- १. कुतकुती लाग्ने वा लगाउने किसिमले। ना. २. कागको बचेरो (बालबोलीमा)।
काउकुती- --- ना. --- शरीरका खास खास अङ्गमा हलुका स्पर्श गर्दा वा घोच्दा पैदा हुने हाँसो वा झस्को; कुतकुती; गुदगुदी।
काउछे- --- ना. [काउछो+ए] --- १. सहिदहरूका कारणले चर्चित सिन्धुली जिल्लाको एक गाउँ। वि. २. हे. काउसे।
काउछे सिमी- --- ना. --- हे. काउसे सिमी।
काउछो- --- ना. --- हे. काउसो।
काउडीकाने --- वि. --- खास गरी बालकलाई माया गर्दा भनिने शब्द।
काउडो- --- वि. --- भैंसीलाई गाली गर्दा भनिने शब्द।
काउन्टर- --- ना. [अङ्. ] --- १. पसल, ब्याङ्क आदिमा पैसाको कारोबार वा लेनदेन गर्न व्यवस्था गरिएको अलग एकाइ वा ठाउँविशेष। २. पैसा गन्ती गर्ने व्यक्ति।
काउबुजी- --- ना. [बा. बो.] --- १. किरो; गुजी; बुजी;। (उदा.- काउबुजी आयो भनेर डराउनु हुँदैन है भाइ ! )। २. हे. काउबुडी।
काउबुडी- --- ना. --- १. केटाकेटीहरूलाई काउकुती लगाउँदा भनिने शब्द; काउबुजी। २. काउकुती।
काउली- --- ना. [अड्. क्यालीफ्लावर] --- चारैतिर हरिया ठुला पात हुने र बिचमा सेतो ठुलो खँदिलो फूल फुल्ने तरकारीविशेष; फूलकोपी; फूलगोभी; कोपी।
काउली- --- ना. [काई ] --- हे. काई; लेउ।
काउलो- --- ना. [सं. ककुभ] --- चिलाउनेका जस्ता पात हुने र गोल फल फल्ने, हृदयरोगलाई हित हुने फलविशेष।
काउसे- --- वि. [काउसो+ए] --- काउसोजस्तो; काउसाको छाँटको।
काउसे सिमी- --- ना. --- निलो तथा सेतो पत्र भएको फूल फुल्ने, कोसामा काउसाको जस्तो झुस हुने एक जातको सिमीको बोट वा त्यसैको कोसा।
काउसो- --- ना. [√ काउछो ] --- १. निलो फूल फुल्ने, खैरो रङको, टुप्पो घुमेको, सिमीको जस्तो कोसा लाग्ने र कोसामा विषालु सेतो झुस हुने, सो झुस शरीरमा लाग्दा साह्रै चिलाउने लहरो; काउछो। वि. २. पछि लागेर छोड्दै नछोड्ने वा साह्रै रोऱ्याइँ गर्ने (मानिस)।
काक- --- ना. [सं.] --- काग; कौवा।
काकगवेषण- --- ना. --- १. असम्भव कुरा वा वस्तुको खोजी । २. कागको जस्तो तिखो चलाखीले गरिने खोजतलास।
काकगोलक- --- ना. --- जुन आँखाले हेर्नुपर्यो त्यतैपट्टि सर्ने कागको आँखाको नानी। (त्यसै कल्पनामा कागलाई 'एकदृक्' भनिएको हो।)
काकजङ्घा- --- ना. --- १. कागको जाँघजस्तो आकारका राता फूल फुल्ने एक प्रकारको बुटी। २. लालगेडी; रातीगेडी; रत्ती। ३. मसी।
काकजम्बु- --- ना. --- कुवा वा तलाउ, नदीको नजिकमा हुने, अतिसानो, प्रायः कागैले मात्र खाने जामुनका जातको फल।
काकताली- --- ना. --- १. अकस्मात् वा अप्रत्याशित रूपबाट भएको दुर्घटना। क्रि.वि. २. संयोगले; पूर्वयोजनाविना नै।
काकताली न्याय- --- ना. --- संयोगवश हुन वा मिल्न जाने कुनै घटना।
काकदन्त- --- ना. --- १. कागको दाँत। २. अस्तित्व नै नभएको असम्भव कुरो।
काकपक्ष- --- ना. --- बालक वा तन्नेरीहरूका दुवै कनपटीका लामा लामा केश (विशेष गरेर छेत्रीहरूको)।
काकपद/पाद- --- ना. --- १. हस्तलिखित ग्रन्थादि पाण्डुलिपिमा कुनै अक्षर, पद आदि छुटेको सङ्केत गर्दा प्रयोग गरिने चिह्न (^); कागखुट्टे। २. सम्भोगको एक विशेष रीति।
काकपुष्ट- --- ना. --- कोइली; कोकिल।
काकबलि- --- ना. --- १. कार्तिक कृष्ण त्रयोदशीका दिन धार्मिक दृष्टिकोणले कागलाई खान दिइने चिजबिज; कागतिहारको दिन कौवालाई दिइने बलि। २. श्राद्धका समयमा कौवालाई दिइने भोजनको अंश।
काकवन्ध्या- --- ना. --- एउटा मात्र छोरो पाएर फेरि कुनै सन्तान नजन्माउने स्त्री।
काकली- --- ना. [सं.] --- १. मधुर अस्फुट ध्वनि; श्रुतिमधुर तरङ्ग; मन्दमधुर स्वर । २. कैंची।
काका- --- ना. [फा.] --- बाबुको भाइ; कान्छा बाबु; कान्छाबा।
काका- --- क्रि.वि. [अ. मू. का (द्वि.)] --- १. काग वा कौवा कराउँदा आवाज निस्कने चालमा। ना. २ त्यस्तो आवाज।
काकाकुल- --- ना. [सं. काककुल ] --- १. पानीका लागि मेघमा भर पर्ने एक पक्षी; चातक। २. पानी खान लाग्दा नदिनेलाई प्रयोग गरिने शब्द।
काकाकौवा --- ना. [√ काकातुवा] --- १. कल्की भएको, रङगीबिरङ्गी सुगा जातिको एक पक्षी वा चरो; काकातुवा। २. सालको पातलाई बिचमा चिरी सिन्का घुसारेर कौवाका पखेटा जस्तै पारी हल्लाउँदै केटाकेटीले खेल्ने खेल।
काकातिल --- ना. --- घाँटीमा रातो डल्लो झुन्डिएको एक पक्षी।
काकातुवा- --- ना. [मल. ककतुअ] --- हे. काकाकौवा।
काकी- --- ना. [काका+ई] --- काकाकी स्त्री; कान्छी आमा।
काकु- --- ना. [सं.] --- १. भय, शोक, क्रोध आदि संवेगका कारणले स्वरमा आउने परिवर्तन। २. स्वीकारात्मक अर्थलाई प्रकट गर्ने निषेधात्मक शब्द। ३. गुनगुनाहट । ४. जिब्रो।
काकुल- --- ना. [सं. काकपक्ष] --- मिलाएर छाँट पारी काटिएको कपाल; जुल्फी।
काकुलाइ --- ना. --- काकुलिने क्रिया वा प्रक्रिया।
काकुलिनु- --- अ.क्रि. --- घुम्रिनु; कुलकुलाउँदो हुनु (कपाल आदि)।
काकुवक्रोक्ति- --- ना. [सं.] --- कण्ठध्वनि विकारका आधारमा वक्ताले बोलेको वाक्य सुनेर श्रोताले अभिप्रेत अर्थबाट इतर अर्थको व्यञ्जना गर्ने वाक्विन्यास; वक्रोक्ति अलङ्कारको एक भेद।
काकोल- --- ना. [सं.] --- १. एक जातको काग; कालो काग, पहाडी काग; ढोले। २. सर्प। ३. विष (हलाहल)।
काकोली- --- ना. [सं.] --- मरुई लताविशेष।
काख- --- ना. [प्रा. कक्ख > सं. कक्ष] --- बसेका अवस्थामा मानिसको कम्मरदेखि घुँडासम्मको अग्रभाग; पलँटीको माथिल्लो भाग; अङ्क।
काखको बालो- --- ना. --- चिचिलो बालक; साह्रै सानो नानी।
काखी- --- ना. [प्रा. कक्ख] --- काँधको जोर्नी पर्ने कुममन्तिरको खोपिल्टो; खुकुनी; कोखेलो।
```
-------------------

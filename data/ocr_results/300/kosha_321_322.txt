-------------------
```
गज्कनु- --- अ.क्रि. [गजक्क+नु] --- गजक्क पर्नु; गच्कनु; गम्कनु।
गज्काइ- --- ना. --- गज्कने क्रिया वा प्रक्रिया।
गज्काइनु- --- क.क्रि. --- गज्कन लाइनु; गजक्क पारिनु ।
गज्काउनु- --- प्रे.क्रि. --- गजक्क हुने पार्नु; गज्कन लाउनु, गम्काउनु।
गज्किनु- --- अ.क्रि. --- १. गजक्क परिनु। २. गच्कनु; गम्कनु।
गज्ज- --- क्रि.वि. [अ. मू. गज्+ज] --- गिलो वस्तु एकैपल्ट मुछ्ने, मथेल्ने वा मुखबाट धेरै फिंज काढ्ने किसिमले।
गजमोरो- --- ना. --- हे. गज्मौरो।
गज्मौरिनु- --- अ.क्रि. [गज्मौरो+इ+नु] --- १. गजमज र खजमज हुनु; एकै ठाउँमा गुजुमुज्ज हुनु। २. अलपत्र पर्नु; बिथोलिनु।
गज्मौरो- --- ना. --- १. मालसामानको थान्कोमान्को हुन नसकी असरल्ल परेको स्थिति; अलपत्र परेका मालतालको समूह; गज्मोरो। २. घन्चमन्च गरेर बस्नुपर्ने चाल; एकै ठाउँको गुजुमुज्ज बसाइ वा ठेलमठेल । ३. साँगुरो अवस्था; भिडभाड।
गज्याङगुजुङ/गज्याङमज्याङ- --- क्रि.वि. [अ. मू. गज्याङ (द्वि.)] --- १. अनेक प्रकारका वस्तु एकै ठाउँमा अव्यवस्थित ढङ्गले मिसमास हुने किसिमले। ना. २. त्यस्तो अव्यवस्थित स्थिति वा ढङ्ग।
गज्रौटो- --- ना. [गाजल+औटो] --- गाजल राख्ने भाँडो; गाजलको बट्टा।
गट्टा- --- ना. [गट्टो+आ] --- १. केटाकेटीले खेल्ने मसिना र गोल मिलेका ढुङ्गाका टुक्रा। २. कमलको फूल वा गेडा। ३. नरिवल, बेल आदिको फल। ४. नरिवल वा गुड्गुडे हुक्काको पानी रहने भाँडो। ५. टुपी नराख्ने जातिलाई हियाउँदा भन्ने शब्द। ६. गोल वा डल्लो वस्तु।
गट्टागट्टी- --- ना. --- गट्टा र गट्टीको समूह; साना-ठुला धेरै गट्टा।
गट्टी- --- ना. --- १. गुच्चा खेलमा पहिलोपल्ट हानिने ठाउँमा राखिने ढुङ्गा वा अरू वस्तु। २. गट्टाको खेलमा प्रयोग गरिने मसिना, बाटुला ढुङ्गा वा अरू कुनै साना र डल्ला वस्तु; गट्टा। ३. कलमको पाइपनिर राखिने एक किसिमको ढिम्री।
गट्टे- --- ना. [गट्टो+ए] --- १. फल वा गेडा झारिसकेको तोरी, फापर, तिल आदिको बोट; जरुवा। वि. २. गट्टाका ढाँचाको; गट्टा भएको।
गट्टे पिङ- --- ना. --- दायाँ-बायाँ दुवैतिर पाङ्ग्रा राखी बिचको फल्याकमा मान्छे बस्ने र डोरी वा लट्ठीले तानेर पिङका रूपमा खेलिने केटाकेटीको एक खेल।
गट्टो- --- ना. --- कटहर आदिको कलिलो फल; छिप्पिइनसकेको फर्सी; कैंदो।
ग‌ट्ठा १- --- ना. --- १. जमघट; भेला वा जम्मा; गठ। २. बलियो गरी कसेको ठुलो भारी।
गट्ठा२- --- ना. --- तोप, बन्दुक आदि अस्त्रको गोली, बारुद आदि विस्फोटक वस्तु।
ग‌ट्ठाघर- --- ना. --- सेना वा सैनिकसम्बन्धी हातहतियार, गोला, बारुद आदि राख्ने सरकारी घर; शस्त्रागार।
गठ- --- ना. --- १. एकै ठाउँमा एकै उद्देश्यले हुने धेरै जनाको बटुलो; जम्मा; भेला। २. मतो वा सल्लाह मिलेका मानिसहरूको समूह।
गठ्याङमठ्याङ- --- ना. [अ. मू. गठ्याङ् (द्वि.)] --- १. गठ्याङगुठुङ; गज्याङगुजुङ २. झगडा; मनोमालिन्य।
गठन- --- ना. --- १. कुनै निश्चित उद्देश्यको परिपूर्तिका निम्ति कुनै दल वा संस्थाको निर्माण। २. बनाउने काम; सङ्घटन; निर्माण; रचना।
गठनकर्ता- --- वि. --- गठन गर्ने वा बनाउने; सङ्गठित रूप दिने।
गठनी- --- ना. [सं. ग्रन्थनी] --- १. गाईबस्तु बाँध्ने दाम्लाको गाँठो; गलमगाँठो।
गठबन्धन- --- ना. [गठबन्धन] --- १. कुनै कामकुराका लागि एक भएर मिल्ने काम; परस्परको मिलोमतो। २. कुनै स्वार्थसिद्धिका लागि गरिने आपसी साँठगाँठ।
गठरिनु- --- अ.क्रि. [गठरो+इ+नु] --- १. गाँठागाँठा पर्नु; गठरी वा पोकोजस्तो हुनु; जोल्टिनु, लठारिनु। २. पुड्को वा ग्याँचे हुनु; ग्याँच्च परेको हुनु। ३. साह्रो हुनु।
गठरी- --- ना. [गठरो+इ] --- १. रुमाल, बर्को, चादर आदिमा केही वस्तु हाली गठऱ्याइएको सानो पोको; पोकोपन्तरो; कुटुरो । वि. २. होचो कदकी; होची (हेय)।
गठरीमठरी- --- ना. --- धेरै सरसामान गठऱ्याइएका पोका वा कुटुराको समूह; पोकोपन्तरो।
गठरो- --- वि. --- १. गाँठगाँठा परेको; गठरिएको। २. बढ्न नसकेर गान्टिएको; पुसुने; पुड्को। ना. ३. ठुलो पोको।
गठऱ्याइ- --- ना. [√ गठरि (+याइ)] --- गठरिने भाव क्रिया वा प्रक्रिया।
गठऱ्याइनु- --- क.क्रि. --- गठरो पारिनु; जोल्ट्याइनु।
गठऱ्याउनु- --- स.क्रि. --- १. पोको पार्नु; गाँठो पार्नु; कुम्ल्याउनु। २. अल्झाउनु; जोल्ट्याउनु।
गठिउन- --- ना. [सं. ग्रन्थिपर्ण] --- १. आँख्लाका दुवैपट्टि पात पलाउने, त्यसै ठाउँबाट हाँगा हाल्ने र नीला फूल फुल्ने, बुटीका निम्ति उपयोगी एक सुगन्धयुक्त वनस्पति।
गठित- --- वि. [सं.] --- १. कुनै कार्यको सञ्चालनका लागि बनाइएको वा तयार पारिएको; गठन गरिएको।
गठियावात- --- ना. [सं. ग्रन्थिवात] --- शरीरका जोर्नीजोर्नी सुनिएर दुख्ने एक किसिमको बाथरोग; आँख्लेबाथ।
गठिलो- --- वि. [गाँठो इलो] --- पोटिलो र दह्रो; खँदिलो; भरिलो।
गठे- --- ना. [नेवा. गथु] --- १. तान्त्रिक मत वा धर्मपरम्परा मान्ने नेवारजातिको पुजारीजस्तो एक वर्ग। वि. २. बुद्धि नभएको; गल्ड्याङ्ग्रो; गोजेरो।
गठेचा- --- ना. [नेवा. गथुचा] --- चिप्लो र लेस्याइलो एक थरी माटो।
गठेमङ्गल- --- ना. [नेवा. गथामुगल] --- १. श्रावण कृष्णपक्षको चतुर्दशीको दिन। २. श्रावण कृष्ण चतुर्दशीका दिन पूजा गरिने कल्पित राक्षस; घण्टाकर्ण।
गठेरो- --- वि. [गठे+एरो] --- १. राम्ररी बोल्न नसक्ने; गल्ड्याङ्ग्रो; लठेब्रो। २. बुद्धि नभएको; गठे।
गठ्याङगुठुङ- --- ना. [अ. मू. गठ्याङ (द्वि.)] --- १. स्पष्टसँग बुझ्न नसकिने र क्रमबद्ध पनि हुन नसकेको कामकुरो वा विषय; जालेमाले भएको काम। २. जो भएको सबै वस्तु; भएजति सरसामान।
गठ्याङमठ्याङ- --- ना. [अ. मू. गठ्याङ् (द्वि.)] --- १. गठ्याङगुठुङ;
गठ्याङ्ग्रो- --- वि. [गाँठी+याङ्ग्रो] --- शरीर सलक्क भई बढ्न नसकेको; ग्याँचे; गठरो।
गड- --- ना. [सं.] --- १. पर्दा आदिले छेकिएको ठाउँ, छेकाबार। २. खोलो; नदी। ३. खाल्टो; खोल्सो। ४. इलाका; हाता।
गडगड- --- क्रि.वि. [अ. मू. गड(द्वि.)] --- मेघ गर्जेजस्तो शब्द आउने गरी।
गडगडाइ- --- ना. --- गडगड शब्द निकाल्ने क्रिया वा प्रक्रिया।
गडगडाइनु- --- अ.क्रि. --- गडगड शब्द निकालिनु; ठुलो स्वरले गर्जिनु।
गडगडाउनु- --- अ.क्रि. --- १. गडगड शब्द निकाल्नु; गर्जिनु। २. बडो फुर्तीसाथ आइजाइ गर्नु।
गडगडाहट- --- ना. --- गडगडाउने किसिम वा चाल।
गडगडिनु- --- अ.क्रि. [गडगड+इ+नु] --- अरूलाई मन नपर्ने खालको कुरो गर्जनु।
गडगड्याइ- --- ना. --- गडगडिने क्रिया वा प्रक्रिया।
गडतीर- --- ना. [गड तीर] --- १. खोलाको वारि र पारिका किनारको पत्थरिलो वा ढुङ्ग्यान जमिन; खोलाको प्रायः अक्करिलो तीर। २. पानी लाग्न सक्ने वा नसक्ने ससानो बगर । ३. नदीतट।
गडन्ता/गडन्ते- --- वि. [गड्+अन्ता/अन्ते] --- १. कुनै काममा घोरिने र त्यस कामलाई फत्ते गर्न खट्ने स्वभावको। २. गहिरोसम्म गाडिने (घोचो, घारो, कुरो इ.)। ३. काल्पनिक; मनगडन्ते।
गडप- --- ना. [गड्+अप] --- १. गहिराइसम्म पुग्ने वा डुब्ने काम। २. अर्काको सामान लिएपछि नदिने चाला; धितो पचाउने काम; हडप।
गडबड- --- ना. [गड् बढ्] --- नियमअनुसार नभई तलमाथि पर्ने काम; गोलमाल; अन्डबन्ड।
गडबडाइ- --- ना. --- गडबड गर्ने वा गडबडाउने भाव, क्रिया वा प्रक्रिया।
गडबडाइनु- --- अ.क्रि. --- गडबड होइनु।
गडबडाउनु- --- अ.क्रि. --- तलमाथि परी अव्यवस्थित देखिनु; गडबड हुनु; गोलमाल हुनु।
गडबडिनु- --- अ.क्रि. --- गडबड होइनु; तलमाथि परिनु ।
गडबडे- --- वि. --- १. गोलमाल भएको; तलमाथि परेको; सिलसिला नमिलेको। २. गडबड गर्ने; जथाभाबी गर्ने।
गडबड्याइ- --- ना. --- गडबडिने भाव, क्रिया वा प्रक्रिया।
गडबड्याइनु- --- क.क्रि. --- गोलमाल गरिनु, गडबड पारिनु ।
गडबड्‌याउनु- --- प्रे.क्रि. --- क्रम वा नियम बिगार्नु; गडबड पार्नु; गोलमाल गर्नु।
गडऱ्याङगुडुरुङ- --- क्रि.वि. [अ. मू. गडऱ्याङ्+अ (द्वि.)] --- १. मेघ गर्जने किसिमले। ना. २. मेघ गर्जदाको गड्याङगुडुङ ध्वनि।
गडऱ्याङ- --- क्रि.वि. [अ. मू. गडऱ्याङ्+अ (द्वि.)] --- चट्याङ पर्दा वा मेघ गर्जदा ठुलो आवाज आउने किसिमसित।
गडल- --- वि. [गड्+अल] --- गहिरोसम्म भासिएको; गड्ने खालको।
गडलगाडल- --- ना. --- गाड्नेवर्ने काम।
गडाइ- --- ना. [√ गड् (+आइ)] --- १. गड्ने भाव, क्रिया वा प्रक्रिया। [√ गाड् (+आइ)] २. गाड्ने भाव, क्रिया वा प्रक्रिया।
गडाइनु- --- क.क्रि. --- गड्न वा गाड्न लाइनु।
गडाउ- --- वि. --- १. गाडिएको वा धसिएको; गडुवा। २. मुद्दा-मामिला वा चारित्रिक अभियोगमा कसुरदार ठहरिँदै गएको।
गडाउनु- --- प्रे.क्रि. --- १. भास्न लाउनु, गड्न लाउनु। २. गाड्न लाउनु।
गडिनु- --- अ.क्रि. --- गाडिनु; भासिनु।
गडी- --- ना. [बा. बो.] --- गेडागुडी खानेकुरो (मकै, चना, भटमास इ.)।
गडुवा- --- ना. [√ करुवा] --- टुटी गाँसिएको पानीको भाँडो; करुवा।
गडुवा- --- वि. [गड्+उवा] --- गडेको वा गाडिएको; गडल।
गडेरी- --- ना. [गड्ढा+एरी] --- सानोतिनो खोल्सामा वा सुलसुले र मैलो पानी भएको ठाउँमा हुने एक जातको माछो।
गड्कनु- --- अ.क्रि. [तुल. कड्कनु, गर्जनु] --- रवाफिलो पाराले वा डरधाक देखाउने उद्देश्यले आवेगमा आएर ठुलो स्वरले बोल्नु; कड्कनु; गर्जनु; बकबकिनु।
गड्काइ- --- ना. --- गङ्किङ्कने भाव, क्रिया वा प्रक्रिया।
गड्काइनु- --- क.क्रि. --- फुर्ती देखाइनु; कड्काइनु।
गड्काउनु- --- प्रे.क्रि. --- गड्कने पार्नु; रवाफ देखाउनु।
ग‌ड्किनु- --- अ.क्रि. --- १. रवाफ वा फुर्तीसाथ बोलिनु; कड्किनु। २. गड्कनु।
गड्ढा- --- ना. [सं. गर्त] --- जमिनमा खनेर वा आफैँ खोलिएर बनेको खाल्डो; खाडल; खाडी।
गड्याङगुडुङ- --- क्रि.वि. [अ. मू. गड्याङ्+अ (द्वि.)] --- १. मेघ गर्जदा झै ठुलठुलो आवाज आउने किसिमले। २. कुनै पनि गह्रौँ सामान यताउति थचारिँदा झै आवाज निस्कने गरी । ना. ३. मेघको गर्जन; बादलको कड्काइ। ४. गडबड; गोलमाल।
गड्याङमड्याङ- --- ना. [अ. मू. गड्याङ्+अ(द्वि.)] --- गोलमाल; गडबड।
गड्याङ- --- क्रि.वि. [अ. मू. गड्याङ्ङ] --- चट्याङ वा वज्र पर्दा झै ठुलो आवाज आउने चालले।
गढ्नु- --- अ.क्रि. --- १. कुनै विषयमा भित्री तहसम्म पुग्नु; गहिरिनु; एकाग्रतासाथ लाग्नु। २. कुनै तिखो वस्तु वा पेचिलो कुरो मर्मसम्म पुग्नु; गड्नु; बिझ्नु। ३. असत्य वा अजमाएका कुरामा लाग्नु।
गढ- --- ना. [सं. गड] --- १. प्राचीन राज्य-व्यवस्थामा सुरक्षाको बन्दोबस्त मिलाउने ठाउँ वा गौंडो। २. सेना वा हातहतियार तैनाथ गरिएको ठाउँ; गढी; किल्ला; दुर्ग।
गढन्त- --- वि. [गद्+अन्त] --- १. कुनै विषयमा गम्भीररूपले विचार गर्ने; विचारवान्। २. वास्तविकता नभए पनि कुराले ठिक्क पारिएको; हो जस्तो बनाइएको। ३. काल्पनिक; गडन्ता।
गढाइ- --- ना. [√ गढ (+आइ)] --- गढ्ने क्रिया वा प्रक्रिया।
गढाइनु- --- क.क्रि. --- गहिरो रूपमा विचार गर्न लाइनु।
गढाउनु- --- प्रे.क्रि. --- गहिराइसम्म पुऱ्याउनु; विचार गर्ने पार्नु।
गढिनु- --- अ.क्रि. --- गहिरिएर सोचिनु; अजमाइनु।
गढी- --- ना. [गढ+ई] --- सानो गढ (चिसापानी गढी, सिंधुली गढी, उदयपुर गढी इ.)।
गण- --- ना. [सं.] --- १. कुनै एक विषयमा समानता भएका मानिस वा देवताको समुदाय; जमात; समूह; वर्ग । २. चर; दूत। ३. अनुचर; सेवक । ४. शिवका पार्षद वा अनुचरहरूको दल। ५. छन्दशास्त्रअनुसार लघुगुरुका हिसाबले रहेका तीनतीन अक्षरको आठ समूह (यगण, मगण, तगण, रगण, जगण, भगण, नगण र
```
-------------------

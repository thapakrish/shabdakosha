-------------------
```
कार्यान्वयन- --- ना. [सं.] --- लिखित वा मौखिक रूपबाट गर्न ठहर भएको कामकारबाईलाई विधिपूर्वक व्यवहारमा ल्याउने कार्य।
कार्यान्वित- --- वि. [सं.] --- कार्यरूपमा ल्याइएको वा व्यवहारमा प्रयोग गरिएको; काम भएको।
कार्यान्विति- --- ना. --- १. कार्यान्वित हुने क्रिया वा अवस्था। २. नाटक, उपन्यास, काव्य, कथा आदिमा सुरुदेखि अन्तसम्म एउटै मूल कथा हुनुपर्छ भन्ने मान्यता।
कार्यार्थ- --- ना.यो. [सं.] --- १. उल्लेख भएअनुसार काम गर्नका लागि; सम्बद्ध कार्यलाई व्यवहारमा परिणत गर्नका निम्ति (अनुरोध वा आदेश)। ना. २. त्यस्तै काममा चिठीपत्रको देहायमा लेखिने शब्द; बोधार्थ र कार्यार्थमध्ये एक।
कार्यार्थी- --- वि. --- आफ्नो काम पूरा गर्न प्रयास गर्ने; कार्यसिद्धिको चाहना गर्ने।
कार्यालय- --- ना. [सं.] --- १. कुनै विशेष काम वा व्यवसाय गर्ने घर; कारखानाघर। २. प्रशासनसम्बन्धी कामकुरा गर्ने निश्चित ठाउँ; अड्डा।
कार्यालय प्रति- --- ना. --- चिठीपत्र, सूचना आदि अन्यत्र पठाउँदा कार्यालयमा रहने प्रति; प्रतिलिपि; नकल।
कार्यालय सचिव- --- ना. --- कार्यालयसँग सम्बन्धित पत्राचारको काम सँभाल्ने, विभिन्न विषयको अभिलेख वा रेकर्ड राख्ने आदि कार्यसम्पादन गर्ने व्यक्ति; कुनै संस्था, कम्पनी, क्लब आदिको कार्यालयलाई सञ्चालन गर्न खटाइएको वैतनिक वा अवैतनिक व्यक्ति।
कार्यालयीय- --- वि. --- कार्यालयसँग सम्बन्धित; कार्यालयको ।
कार्यावली- --- ना. [सं.] --- हे. कार्यसूची।
कार्यावस्था- --- ना. [सं.] --- नाटकसाहित्यमा पञ्चसन्धि अर्थात् कथावस्तुमा अपेक्षित कार्यका पाँच अवस्था (आरम्भ, यत्न, प्राप्त्याशा, नियताप्ति र फलागम)।
कार्षापण- --- ना. [सं.] --- १. असी रत्ती हुने अति पुरानो तामाको मुद्रा; भिन्न भिन्न मूल्यका मुद्रा। २. सोह्र पण बराबरको लिच्छविकालीन तामाको सिक्का।
काल- --- ना. [सं.] --- १. वर्ष, महिना, बार, दिन, रात, घडी आदिका रूपमा गणना हुने दुई घटना वा क्रियाका बिचको समय; बेला; बखत; अवधि; टाइम; मौसम। २. कुनै कार्य गर्नका निमित्त उपयुक्त घडी वा अवसर । ३. समयको कुनै निश्चित अवधि वा सूचक मान (उदयकाल, प्रातःकाल, सायङ्काल इ.)। ४. मृत्युका देवता; यम। ५. मृत्यु; मरण; नियति। ६. शनिग्रह। ७. खण्ड; अनुभाग। ८. शिव। ९. व्याकरणमा कार्य वा अवस्थाका समयलाई बोध गराउने क्रियाको रूप वा रूपावली (भूत, वर्तमान र भविष्यत्)। १०. सङ्गीत तथा छन्दशास्त्रमा कालको नपाइ। वि. ११. कालो रङको; कृष्ण वर्णको।
कालकटनी- --- ना. --- समय बिताउने काम; दुःखजिलोसाथ गरिने जीवन निर्वाह।
कालकण्ठ- --- ना. --- १. मुजुर । २. नीलकण्ठे चरा। ३. शिवजीको उपाधि; महादेव।
कालकला- --- ना. --- १. कालको रहस्यमय स्थिति वा काम; कालगति। २. मृत्यु र रोगव्याध; मृत्यु र लागलगन।
कालकूट- --- ना. --- समुद्रमन्थन गर्दा निस्केको र महादेवले निलेको साहै कडा विष; हलाहल।
कालकोठरी- --- ना. --- झ्यालखानाभित्र बनाइएको, ठुला अपराधीलाई यातना दिइने साँघुरो र अँध्यारो कोठो।
कालक्रम- --- ना. --- काल वा समयको क्रमिक घटना वा अनुक्रम; घटनाका आधारमा संवत्, दिन, मिति आदिको क्रमन्यास।
कालक्रमिक- --- वि. --- १. कालक्रमसम्बन्धी; कालक्रमको। २. कालक्रमका विचारले प्रस्तुत हुने वा गरिने (कालक्रमिक भाषाविज्ञान, कालक्रमिक तथ्याङ्क इ.)।
कालक्षेपण- --- ना. --- १. समय बिताउने काम; दिन बियाँल्ने काम; दिनकटनी। २. जीवननिर्वाह; गुजारा; गुजरान।
कालखण्ड- --- ना. --- १. कालको कुनै विभाग; अवधि। २. परमेश्वर। ३. कलेजो।
कालगति- --- ना. --- १. समयको फेरबदल; कालको क्रम वा परिवर्तन हुने सम्भावना। २. मृत्युको गति वा क्रम।
कालचक्र- --- ना. --- समयको चक्र वा हेरफेर, जीवन, परिस्थिति, धनसम्पत्ति आदिको घुमाइफिराइ।
कालजरो- --- ना. --- १. लाम्चो पानपाते र नङ्ग्रा हुने एक जातको लहरो वा ठन्डी, दम र ज्वरमा फाइदा गर्ने तथा रुचि बढाउने त्यसैको बुटी; कट्वी। २. सन्निपातज्वर; कालज्वर।
काल जिरो- --- ना. --- मुछ्रेलो; मुग्रेलो; कलौंजी।
कालज्वर- --- ना. --- सबै शरीर कालो पार्ने विषमज्वर; सन्निपातज्वर; कालजरो।
कालज्ञ- --- ना. --- १. समयको गति वा परिवर्तनको ज्ञाता; ज्योतिषी। २. कुखुरो।
कालज्ञान- --- ना. --- १. स्थिति वा अवस्थाको जानकारी। २. मृत्यु हुने समयको पूर्वज्ञान हुने क्रिया वा स्थिति।
कालटिम्बुर- --- ना. --- कालो खालको दाना हुने एक जातको टिम्बुर।
कालत्रय- --- ना. --- भूत, भविष्यत् र वर्तमान तीन काल।
कालदण्ड- --- ना. --- यमराजको डन्डा; मृत्यु; मरण।
कालदोष- --- ना. --- घटना र तथ्यहरूलाई ठिक कालक्रममा नराखिने दोष; कालक्रममा हुने भुल।
कालधर्म- --- ना. --- १. निश्चित समयविशेषका निम्ति उपयुक्त धर्म। २. मृत्युः काल; निधन।
कालपाश- --- ना. --- १. यमराज वा मृत्युको जाल वा पासो। २. समयको बन्धन वा नियम।
कालपुरुष- --- ना. --- १. समयको कल्पित मानवी रूप। २. ईश्वरको विराट् रूप। ३. मृत्युका देवता; कालदेवता। ४. ग्रहदोष हटाउन वा अरिष्ट कार्य शान्त गर्न दान गरिने फलामको प्रतिमा।
कालफाल- --- ना. --- मरे पनि सँगै मर्ने र उन्नति गर्न सके पनि साथै रही उन्नति गर्ने भनी जोडिएको गहिरो सम्बन्ध वा भावनात्मक ऐक्य।
कालभैरव- --- ना. --- १. एकादश रुद्रमध्ये एक; शिवजीका मुख्य गणमा एक गण। २. काठमाडौँको हनुमान्-ढोकानजिक रहेका एक प्रसिद्ध भैरव।
कालम- --- ना. [अङ्.] --- समाचारपत्र आदिका पृष्ठहरूमा बिचको लामो धर्का वा खाली अङ्गबाट अलग अलग छुट्ट्याइने ठाडा वा लामा खण्ड; हे. स्तम्भ।
कालमान- --- ना. [सं.] --- काल वा समयको पूर्वापर अवधि; समयको नापो वा मान।
कालयापन- --- ना. [सं.] --- हे. कालक्षेपण।
कालरात्रि- --- ना. [सं.] --- १. अँध्यारो र डरलाग्दो रात। २. सारा विश्वको महाप्रलय हुने रात; मृत्युको रात। ३. नवरात्रिमध्ये आश्विन शुक्ल अष्टमीको रात तथा त्यस रातमा गरिने दुर्गाको पूजा। ४. दुर्गाको मूर्ति वा रूप।
कालवेला- --- ना. [सं.] --- १. दिनमान र रातमानलाई विभाजन गर्दा प्रत्येक दिन पर्न आउने शनिश्चरको बेला; शनिकाल। २. कुनै काम, यात्रा आदि गर्न निषिद्ध समय; अशुभ मुहूर्त। ३. उचित परिस्थिति वा अवसर; मौका।
कालसमय- --- ना. [सं.] --- १. मौका र परिस्थिति; समयको चाँजोपाँजो। २. बेलाबखत ।
कालसर्प- --- ना. [सं.] --- १. डस्नासाथ मानिस मर्ने ज्यादै विषालु र डरलाग्दो कालो साँप, कालरूपी सर्प। २. अरूको ठुलो हानि गर्ने दुष्ट व्यक्ति ।
कालाजिन- --- ना. [सं.] --- कृष्णसार मृगको छाला; कालो मृगको छाला।
कालातीत- --- वि. [सं.] --- समयभन्दा परको; समयले भ्याउन नसक्ने; समय बितेको।
कालानल- --- ना. [सं.] --- १. प्रलयकालको आगो; कालाग्नि। २. प्रलयाग्निका अधिष्ठाता देवता; महादेव; रुद्र। ३. पाँचमुखे रुद्राक्ष।
कालानुक्रम- --- ना. [सं.] --- हे. कालक्रम।
कालान्तर- --- ना. [सं.] --- १. समयको फेरो; समयान्तर; अर्को समय; धेरै पछिको समय। २. मौका परेको कुनै बेला।
कालान्तर विष- --- ना. --- मुसा, कुकुर आदिले टोकेको धेरै दिनपछि लाग्ने विष; मन्दविष।
कालापानी- --- ना. [कालो+पानी] --- १. भारतमा अङ्ग्रेजी शासन छँदा आजन्म कारावासको सजाय दिने चारैतिर समुद्रले घेरिएको टापु (अन्डमन र निकोबार)। २. प्रायः जङ्गलछेउको अति गर्मी हुने, डरलाग्दो र औलको प्रकोप भएको ठाउँ। ३. भारतसँगको सीमा विवादका कारण विशेष चर्चित दार्चुला जिल्लाको भूभाग।
कालाबन्जार- --- ना. [कालो+बन्जार] --- कहिल्यै आवाद नगरिएको वा नफाँडिएको ठुलो घना जङ्गल।
कालास्त्र- --- ना. [सं.] --- प्रहार गरेपछि निश्चित रूपले शत्रुको संहार गर्ने एक प्रकारको बाण; साङ्घातिक वा विषयुक्त वाण।
कालिक- --- वि. [सं.] --- १. काल वा समयको; समयसम्बन्धी। २. कालाश्रित। ३. मौसमअनुकूल; सामयिक।
कालिका- --- ना. [सं.] --- दैत्यको संहार गर्न अवतरित भएकी प्रसिद्ध देवी; महाकाली; दुर्गा; चण्डिका; काली।
कालिका पुराण- --- ना. --- कालिकादेवीको माहात्म्य वर्णन गरिएको एक उपपुराण।
कालिकुत्तिम- --- ना. --- निक्खरा कालो कुकुर (कालिकुत्तिम महाउत्तिम)।
कालिगड- --- ना. [फा. कारीगर] --- हस्तकलाको कुनै पनि काम गर्ने व्यक्ति; शिल्पी; कर्मी; कारिगर।
कालिगडी- --- ना. --- कालिगडको काम, पेसा वा सिप।
कालिङ्गे च्याउ- --- ना. --- प्रायः पहेँलो माटो भएको ठाउँमा उम्रने, खान हुने, ठुलो एक प्रकारको च्याउ।
कालिज- --- ना. [सं. कालेय] --- मासु खाइने कुखुराका जातको कालो जङ्गली चरो।
कालिदास- --- ना. [सं.] --- संस्कृत साहित्यका प्रसिद्ध नाटक (अभिज्ञानशाकुन्तल, विक्रमोर्वशीय, मालविकाग्निमित्र), महाकाव्य (रघुवंश, कुमारसम्भव) र खण्डकाव्य (मेघदूत र ऋतुसंहार) को रचना गर्ने एक विख्यात महाकवि; संस्कृत साहित्यका प्रतिनिधि नाटककार तथा काव्यकार।
कालिन- --- ना. [अ. कालीन] --- थरीथरी बेलबुट्टा भएको कार्पेट वा गलैंचाजस्तो एक किसिमको बिछ्‌यौना।
कालिन्चोक- --- ना. --- दोलखा बजारदेखि झन्डै ६ माइल टाढा ३,८४२ मिटर अग्लाइमा स्थित एक स्थान।
कालिन्चोक माई- --- ना. --- सोही ठाउँकी एक प्रसिद्ध देवी तथा शिवजी, गणेश र सरस्वतीका मूर्तिहरूका साथै एउटा कुण्ड पनि भएको एक तीर्थस्थल ।
कालिन्दी- --- ना. [सं.] --- १. कलिन्द पहाडबाट निस्केकी यमुना नदी; कृष्णा। २. कृष्णका प्रमुख आठ पटरानीमध्ये एक।
कालिमा- --- ना. [सं.] --- १. कालो हुनुको भाव वा स्थिति; कालोपन। २. कलङ्क; दाग; दोष। ३. लाञ्छना; अपवाद।
काली- --- ना. [सं.] --- १. कालिका देवी; दुर्गा; चण्डी। २. सोह्र विद्यादेवीमध्ये एक। ३. पार्वतीको एक नाम वा उपाधि। ४. कालिमा। ५. अग्निका सात जिह्वामध्ये एक। ६. रात। ७. काला बादलको पङ्क्ति। ८. हिमालयको मुक्तिनाथ क्षेत्रबाट निस्केर नेपालको पश्चिम भागमा बग्ने एक प्रसिद्ध नदी; शालिग्राम पाइने नदी; काली वा कृष्णागण्डकी; सप्तगण्डकीमध्ये एक (उदा.- कालीपार, कालीवार)।
काली- --- वि. [कालो + ई] --- १. कालो अनुहार वा वर्ण भएकी; कालो पोतेकी (स्त्री)। ना. २. 'कालो' शब्दको स्त्रीलिङ्गी रूप; मायाले वा गालीले कुनै नारीलाई भनिने शब्द। ना. ३. जुत्तामा लाउने कालो पालिस वा रोगन।
काली आँप- --- ना. --- मिठो स्वाद भएको असल जातको एक आँप; बोक्रामा कालो कालो टीका बसेको, सानो कोयो हुने र झुत्रो नहुने मह जस्तै स्वादिलो एक आँप; लङ्गडा आँप।
काली ऐंसेलु- --- ना. --- लहरामा फल्ने र राता टोप्रा हुने एक जातको ऐंसेलु।
कालीकाठ- --- ना. --- चिल्ला बाक्ला पात, सेता टीका टीका परेको कालो बोक्रा र तितो स्वादको हुने तथा दतिउनको काम लिइने ससानो रुखको पोथ्रो वा त्यसकै काठ।
```
-------------------

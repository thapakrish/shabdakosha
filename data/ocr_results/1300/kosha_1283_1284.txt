-------------------
```
साखी --- ना. [सं. साक्षित्] --- सज्जन महात्माहरूका मनमा तत्काल फुरेका, साक्षीका रूपमा उद्धृत हुने अन्य साधुमहात्माहरूका सूक्तिमय वाक्य; हितवचन।
साखु- --- ना. [सं. शाल] --- सखुवा-वृक्ष।
साखुल्ले- --- वि. [साखिलो] --- साखिलो; साँखिलो।
साख्य- --- ना. [सं.] --- सखी वा साथी हुने भाव; सख्यता।
साग- --- ना. [सं. शाक] --- तरकारी पकाएर खाइने हरियो डाँठपातसहितको नरम सानो बोट।
सागपात- --- ना. --- तरकारीका रूपमा खाइने हरियोपरियो वा ताजा वस्तु (साग, पात, कन्द, फल आदि)।
सागर- --- ना. [सं.] --- १. पुराणअनुसार राजा सगरका छोराले बनाएको समुद्र; जलधि। २. मुर्दा पोल्ने घाट; मसान।
सागसब्जी- --- ना. [साग+सब्जी] --- सागपात।
सागसिस्नु- --- ना. [साग+सिस्नु] --- गरिबगुरुवाहरूले खाने रुक्खासुक्खा भोजन; खोलेफाँडो।
सागा- --- ना. [सं. शाक] --- पानीमा हुने मसिनु एक किसिमको भ्याउको रोटी; सिँवालीको रोटी।
सागिर्द- --- ना. [फा. शागिर्द] --- १. शिष्य; चेलो। २. अनुचर; पछुवा।
सागौन- --- ना. [सागवान? सं. शाल] --- शालवृक्ष।
साग्रह- --- क्रि.वि. [सं.] --- आग्रह वा अनुरोधका साथ; आग्रहपूर्वक; सानुरोध।
साङ्कर्य- --- ना. [सं.] --- १. सङ्कर हुनाको भाव वा अवस्था। २. छुट्ट्याउन नसकिने अनेक वस्तुको सम्मिश्रण; मिलावट।
साङ्केतिक- --- वि. [सं.] --- १. सम्बन्धित व्यक्तिबाहेक अरूले नबुझन् भन्ने उद्देश्यले सङ्केतका रूपमा व्यक्त गरिएको; स्पष्ट नखोली इसाराका रूपमा बताइएको। २. सङ्केतसम्बन्धी; सङ्केतको।
साङ्केतिक भाषा- --- ना. --- १. खास गरी बहिराहरूले अङ्गसञ्चालनद्वारा प्रयोग गर्ने भाषा। २. साधारण चल्तीको भाषादेखि भिन्न पारी सम्बन्धित व्यक्ति वा संस्थाले कुराकानीका निम्ति वा समाचार आदानप्रदान गर्न बनाएको भाषा। २. हात, मुख, आँखा आदिको इसारा; अङ्गसञ्चालनका अन्य प्रक्रियाद्वारा भाव व्यक्त गरिने शैली वा पद्धति; सानभाषा।
साङ्केतिकवाद- --- ना. --- भाषाको उत्पत्ति पहिले सङ्केतका आधारमा भएको हो भनेर मान्ने एक सिद्धान्त।
साङ्ख्य- --- ना. [सं.] --- १. जड प्रकृति र चेतन पुरुषलाई सृष्टिको मूलकारण मान्ने, कपिलमुनिद्वारा प्रतिपादित एक दर्शन; षड्दर्शनमध्ये एक। वि. सङ्ख्यासम्बन्धी; परिगणनीय।
साङ्ख्यिकी- --- ना. --- तथ्याङ्क वा आँकडा सङ्कलन, सारिणीकरण, विश्लेषण, व्याख्या आदि गर्ने विज्ञानको शाखा।
साङ्ग- --- वि. [सं.] --- १. अङ्गले सहित भएको; अङ्गयुक्त। २. सबै अङ्गउपाङ्गले पूर्ण; साङ्गोपाङ्ग।
साङ्गता- --- ना. --- साङ्ङ्ग हुनाको भाव वा स्थिति; अङ्गप्रत्यङ्गयुक्तता।
साङ्गतिक- --- वि. [सं.] --- सङ्गति मिलेको; सङ्गतिसम्बन्धी; सङ्गतिको।
साङ्गरूपक- --- ना. [सं.] --- उपमानका सबै अङ्गको उपमेयमा आरोप गर्दा हुने एक अर्थाल‌ङ्कार; रूपकालङ्कारको एक भेद।
साङ्गीतिक- --- वि. [सं.] --- १. सङ्गीत भएको; सङ्गीतले पूर्ण; सङ्गीतमय। २. सङ्गीतसम्बन्धी; सङ्गीतको।
साङ्गे- --- ना. [सं. साङ्ग] --- १. यज्ञ, व्रत, पुराणवाचन आदिका अन्तमा पूर्णताका निम्ति गरिने समापन कार्य; यज्ञ, व्रत, पुराणवाचन आदिको समाप्ति; साङ्गता। २. उद्यापन; प्रतिष्ठा।
साङ्गोपाङ्ग --- वि. [सं.] --- १. सबै अङ्ग र उपाङ्गले सहित; अङ्गप्रत्यङ्गयुक्त। २. पूर्ण; पूरा।
साङ्ग्रामिक- --- वि. [सं.] --- १. सङ्ग्रामसम्बन्धी; सङ्ग्रामको। २. शस्त्रास्त्रले युक्त वा सज्जित।
साङ्ग्रिनु- --- अ.क्रि. [साङ्ग्रो इ+नु] --- हे. साँघुरिनु।
साङ्ग्रिला --- ना. [फ्रा. शाङ्ङ्ग्रि+ला] --- १. जीवनले आनन्द प्राप्त गर्ने, दिव्य सुवासले युक्त, टाढाको काल्पनिक सुन्दर स्थान; मुग्ध तुल्याउने मनोहर स्थल। २. त्यस्तो सुवासयुक्त धुपीको बगैंचा वा वन।
साङ्ग्रो- --- वि. [सं. सङ्कुल] --- हे. साँघुरो।
साङ्घातिक- --- वि. [सं.] --- मर्मस्थलमा चोट पार्ने; मरणासन्न हुने गरी चोट पार्ने; असह्य आघात पुऱ्याउने।
साङ्घिक- --- वि. [सं.] --- सङ्घसम्बन्धी; सङ्घको।
साङ्ली- --- ना. [साङ्लोई] --- १. धागो, डोरो आदि गुटमुटिएर वा जेलिएर पर्ने गाँठो। २. सानो किसिमको साङ्लो।
साङ्ले- --- वि. [साङ्लो+ए] --- साङ्ला झै पारी बटारेको वा बुनेको; साङ्लोजस्तो।
साङ्ले बुट्टा- --- ना. --- साङ्लाजस्तो बुट्टा; साङ्लाका आकारको बुट्टा।
साङ्ले बुनोट- --- ना. --- साङ्लाको आकार पर्ने किसिमले वा साङ्‌लो पारी गरिएको बुनाइ।
साङ्ले रायो- --- ना. --- सानासाना छिर्का परेको र खुम्चिएको पात हुने एक जातको रायो।
साङ्लो- --- ना. [सं. शृङ्खला] --- १. घर आदिको दैलोमा साँचो लगाउने उद्देश्यले लगाइने फलामको सिक्री। २. सिक्री; बन्धन; जन्जिर। ३. रातोरातो वा कालो खालको विभिन्न भेद (घरसाङ्लो, मलसाङ्लो, वनसाङ्लो आदि) हुने, दुई जोडी पखेटा र तीन खुट्टा भएको एक जातको किरो।
साची- --- ना. [सं. सत्तसा] --- लाम्चा पात भएको एक जातको पान; सतसा।
साछी- --- ना. [सं. सक्षी] --- हे. साक्षी।
साज- --- ना. [सं. सर्ज] --- सालका जस्ता पात र खैरा गोल फल फल्ने, गाईबस्तुलाई डाले घाँसका रूपमा खुवाइने एक जातको वृक्ष।
साज- --- ना. [फा. साज] --- १. कुनै विशेष काममा उपयोग गरिने सरसामान; सामग्री। २. कुनै व्यक्ति वा वस्तुलाई सजाउने गहना, कपडा आदि साधन; शृङ्गारको सामग्री। ३. सवारीका निम्ति घोडा आदि सजाउने सामान (काठी, लगाम आदि)। ४. सङ्गीतका क्षेत्रमा उपयोग गरिने वाद्यसामग्री। प. स. ५. कुनै वस्तुवाचक नामका पछाडि जोडिएर 'त्यो वस्तु बनाउने वा मर्मत गर्ने' भन्ने अर्थ बुझाउने शब्द (जस्तो- घडीसाज, जिल्दसाज आदि)।
साजबाज- --- ना. --- सरसामान; आवश्यक सामग्री।
साजसज्जा- --- ना. --- १. कुनै वस्तु वा व्यक्तिलाई सजाउने काम। २. सजाउने उपकरण; सरसामग्री।
साजा- --- वि. [√ साझा] --- धेरै जनाको हक वा हिस्सा भएको; गोस्वारा; सजियाँ; साझा।
साजा- --- ना. [सं. सार्द्र] --- आलो; साजी; ताजा।
साजिस- --- ना. [फा. साजिश] --- अपराधयुक्त वा कपटपूर्ण कार्य; त्यस्तो कार्यमा हुने गुप्त सहयोग; षड्यन्त्र।
साजी- --- वि. [साजा+ई] --- १. भर्खरै तयार भएको; बासी नभएको (खानेकुरा)। २. भर्खरै टिपेको; नओइलाएको; ताजा; आलो; साजा (सागपात आदि)।
साजेदार --- वि. [साजा+दार] --- हे. साझेदार।
साजेदारी --- ना. --- साझेदारी।
साझा- --- वि. [प्रा. साज्झओ] --- १. धेरै जनाका हकको; धेरै जनाको हिस्सा भएको; सजिया; साजा। २. सम्मिलित व्यक्तिहरूमध्ये लगानी भएको मूल धनअनुसार समान अनुपातमा बाँडिने; हिस्सेदार वा अंसियारहरूमा दामासाहीले भाग लाग्ने, सजियाँ; गोस्वारा।
साझा कार्यक्रम --- ना. --- कृषकहरूलाई आवश्यक ऋण दिनु, कृषिसामग्री तथा कृषिउपजका बिक्रीवितरणको व्यवस्था मिलाउनु, दैनिक उपभोग्य सामानहरूको बेचबिखनको व्यवस्था गर्नु र ग्रामीण क्षेत्रमा किसानहरूबाट निक्षेप प्राप्त गरी पुँजीको परिचालन गर्नुजस्ता मुख्य उद्देश्य भएको कार्यक्रम।
साझा पसल सेवा- --- ना. --- पहिले साझा भण्डारको एकएक शाखाका रूपमा साझा पसल कार्यक्रम नामले रहेको र २०३१ सालदेखि सहकारी संस्थाका रूपमा रहेको, ग्रामीण क्षेत्रमा कृषिसामग्री तथा दैनिक उपभोग्यवस्तुहरू सुपथ र सुलभ मूल्यमा पुऱ्याउने उद्देश्यले स्थापित एक संस्था।
साझा पुरस्कार- --- ना. --- साझा प्रकाशनले वर्षभरिमा आफूले प्रकाशित गरेका पुस्तकहरूमा सर्वश्रेष्ठ ठहरिएको पुस्तकलाई वि. सं. २०२६-देखि प्रदान गर्ने गरेको एक पुरस्कार।
साझा प्रकाशन- --- ना. --- नेपाली भाषा र साहित्यको विकासमा सक्दो योगदान गर्दै विभिन्न विषयमा पुस्तकहरूको प्रकाशन तथा विक्री, वितरण गर्ने उद्देश्यले वि. सं. २०२२ मा नेपाली भाषा प्रकाशिनी समितिको उत्तराधिकारीका रूपमा गठित संस्था।
साझा भण्डार- --- ना. --- सर्वसाधारण जनतालाई सुपथ मूल्यमा उपभोग्य मालसामान उपलब्ध गराउने र उपभोक्ता र उत्पादकका बिचमा सिधा सम्बन्ध कायम गराउने उद्देश्यले साझा केन्द्रीय सङ्गठनको तेस्रो संस्थाका रूपमा २०२१ सालमा स्थापित संस्था।
साझा यातायात --- ना. --- यात्रु परिवहनसेवाको अभावपूर्ति गर्ने उद्देश्यले स्थापित साझा केन्द्रीय सङ्गठनअन्तर्गत वि. सं. २०२२ सालमा स्थापित एक संस्था।
साझा व्यवस्थापक- --- ना. --- साझा संस्थामा रहेर काम गर्ने प्रमुख कर्मचारी।
साझा संस्था- --- ना. --- गाउँगाउँमा कृषिसामग्री लगायत दैनिक उपभोगका मालसामानहरूको बिक्रीवितरण गर्ने अड्डा वा शाखा।
साझा स्वास्थ्य सेवा- --- ना. --- जनतालाई आवश्यक औषधीउपचार सुपथ मूल्यमा, सुलभ रूपमा उपलब्ध गराउने उद्देश्यले २०२१ सालमा स्थापित साझा केन्द्रीय सङ्गठनअन्तर्गतको एक संस्था।
साझीदार/साझेदार- --- ना. [साझा+दार] --- हिस्सेदार; अंसियार; सेयरहोल्डर।
साझेदारी- --- ना. --- केही व्यक्ति मिलेर लगानीको अनुपातमा समान रूपले नाफानोक्सान बेहोर्ने गरी चलाइएको वा सुरु गरिएको कारोबार।
साट्नु- --- स.क्रि. [साटो+नु] --- १. आफूसँग भएको कुनै वस्तु वा मालसामान दिएर त्यसको सट्टामा अर्को वस्तु वा मालसामान दिनु; सट्टापट्टा गर्नु। २. रुपियाँपैसा आदिको विनिमय गर्नु; भजाउनु।
साटन- --- ना. [अङ् स्याटिन] --- एक प्रकारको चिप्लो र टलकदार रङ्गिन कपडा।
साटफेर- --- ना. [साट+फेर] --- १. कुनै वस्तु वा मालसामान दिएर त्यसका ठाउँमा अर्को वस्तु वा मालसामान लिने काम; साट्ने वा फेर्ने काम; सट्टापट्टा। २. फेरफार।
साटसुट- --- ना. [(द्वि.) सुट्+अ] --- १. सम्बन्धित व्यक्तिले बाहेक अरूले थाहा नपाऊन् भनी गुप्त किसिमले झटपट गरिने काम। २. अरूलाई थाहा नदिई सुटुक्क लिनेदिने काम। ३. गुप्त किसिमको कुराकानी। क्रि.वि. ४. गुप्त तवरले; चालै नपाई; सुटुक्क; लुकीछिपी। ५. छिटछिटो काम टुङ्ग्याउने चालमा; झटपट।
साटसुटे- --- वि. --- साटसुट गर्ने स्वभावको; छिटोछरितोसँग काम गर्ने; चटपटे।
साटसुट्ट- --- क्रि.वि. --- १. छिटोछिटो वा झटपट हुने गरी। २. कसैलाई थाहै नदिएर; सुटुक्क; साटसुट।
साटासाट- --- ना. [साट्+आ+साट्] --- आपसमा कुनै वस्तु साट्नेवर्ने काम; साटफेर।
साटिनु- --- क.क्रि. [साट्+इ+नु] --- अदलीबदली पारिनु; सट्टापट्टा गरिनु।
साटो- --- ना. --- बार बार्दा तेर्सो पारी बाँधिने लामो बाँस, नर्कट, काठ आदि वस्तु।
साटो- --- ना. --- १. विनिमय; सट्टा; बदला। २. आफ्ना छोरालाई छोरी दिने व्यक्तिकै कुटुम्बका छोरालाई आफ्नी छोरी पनि दिएर बिहे गर्ने चलन वा त्यसैअनुसार छोरीको साटासाट।
साटोपाटो- --- ना. --- साटफेर; सट्टापट्टा।
साटोपोल्टो- --- ना. --- आफ्नी छोरी दिँदा कुटुम्बबाट आफ्नो छोरालाई छोरी नपाएमा त्यसको साटो कुटुम्बबाट लिइने धन।
साटो फेराइ- --- ना. --- कसैले गरेको नजाती कामका बदलामा अर्काले पनि त्यस्तै गर्ने चाल; बदला लिने काम।
साठगाँठ --- ना. [साथी+गाँठो] --- १. अरूले थाहा नपाउने गरेर गुप्त किसिमले कसैसँग गरिने मिलोमतो; भित्री मतो; गुप्त मेलमिलाप। २. षड्यन्त्र; साजिस।
साठिऔं/साठियौं- --- वि. [साठी+औं/यौं] --- गणनाका क्रमले साठी
```
-------------------

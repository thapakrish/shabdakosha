-------------------
```
षोडशदान- ---  --- श्राद्ध आदि कर्ममा एकसाथ गरिने सोह्र वस्तुको दान (भूमि, आसन, जल, वस्त्र, गाई, सुन, चाँदी, दीपक, अन्न, ताम्बूल, छत्र, सुगन्धी द्रव्य, फूलमाला, फल, शय्या र खराउ)।
षोडशमातृका - --- ना. --- सोह्रवटी देवीको समूह (गौरी, पद्मा, शची, मेधा, सावित्री, विजया, जया, देवसेना, स्वधा, स्वाहा, माता, लोकमाता, शान्ति, पुष्टि, धृति र स्वस्ति)।
षोडशशृङ्गार- --- ना. --- स्त्रीहरूले शरीर सजाउन अँगाल्ने सोह्र प्रकारका शृङ्गार (बुकुवा लाउनु, स्नान गर्नु, वस्त्र धारण गर्नु, मिसी लाउनु, कपाल कोर्नु, गाजल लाउनु, सिउँदोमा सिन्दूर लगाउनु, माहुर लगाउनु, निधारमा टिको लाउनु, चिउँडा वा गालामा कोठी बनाउनु, तिउरी लाउनु, अत्तर आदि सुगन्ध छर्कनु, गहनाहरू लाउनु, फूलको माला पहिरिनु, पान खानु र ओठमा लाली लाउनु)।
षोडश संस्कार- ---  --- गर्भाधादेखि मृत्युसम्ममा हुने द्विजातिका यी सोह्र थरी संस्कार (गर्भाधान, पुंसवन, सीमन्तोन्नयन, जातकर्म, नामकर्म, निष्क्रमण, अन्नप्राशन, कर्णवेध, विद्यारम्भ, चूडाकर्म, उपनयन, वेदारम्भ, केशान्त, समावर्तन, विवाह र अन्त्येष्टि)।
षोडशा- --- ना. [सं.] --- सोह्रवर्षे तरुनी; पट्ठी; षोडशी।
षोडशी- --- ना. [सं.] --- १. सोह्र वर्षकी पट्ठी; मस्त तरुनी। २. दश महाविद्यामध्ये एक विद्या। ३. सनातनीहरू मरेका एघारौं दिनमा गरिने मासिकका निम्तिका सोह्रवटा श्राद्ध।
षोडशोपचार- --- ना. [सं.] --- कुनै देवताको पूजा गर्ने सोह्र अङ्ग वा रीति (आवाहन, आसन, अर्घ्य, आचमन, मधुपर्क, स्नान, वस्त्राभरण, यज्ञोपवीत, चन्दन, पुष्प, धूप, दीप, नैवेद्य, ताम्बूल, परिक्रमा र प्रणाम।)।
स- ---  --- देवनागरी वर्णमालाको बत्तीसौं व्यञ्जनवर्ण; संस्कृत-परम्पराअनुसार दन्त्य र नेपाली उच्चारणअनुसार तालु- दन्तमूलीय अघोष अल्पप्राण ऊष्म ध्वनि; लेख्य रूपमा सो वर्ण वा ध्वनिको प्रतिनिधित्व गर्ने लिपिचिह्न; पातलो स।
स२- --- अव्य. [सं.] --- नामशब्दका अगाडि जोडिएर सहित, सदृश, सम, सह, सित, समेत आदि अर्थ जनाउने उपसर्गजस्तो एकाक्षरी शब्द (जस्तो- सपरिवार, सगोल, सजाति, सगोत्री, सप्रयास, सकर्मक, सहित, सानुकूल इ.)।
सँग- --- ना.यो. [सं. सङ्ग] --- १. साथमा; सित। २. सहित; समेत । ना. ३. नजिक हुनेपन; सामीप्य।
सँगाती- --- ना. [सं. सङ्गति] --- सँगसँगै खेलेहुर्केको वा साथमा रहने व्यक्ति; दौँतर; साथी। (उदा.- राम मेरा सँगाती हुन्। हामी दुवै बालसँगाती हौं)।
सँगार- --- ना. --- सँघार।
सँगाल्नु- --- स.क्रि. [सं. सङ्कलन+नु] --- १. कुनै कुरा जोगाएर राख्नु वा जम्मा गर्नु; सञ्चित गर्नु; साँच्नु। २. सङ्कलन गर्नु; बटुल्नु।
सँगालाइ- --- ना. --- सँगाल्ने काम वा किसिम।
सँगालिनु- --- क.क्रि. --- सँगाल्ने काम गरिनु।
सँगालो- --- ना. --- सँगालिएको कुरो वा वस्तु; सङ्कलन। (जस्तो- कथाको सँगालो, कविताको सँगालो, विचारको सँगालो इ.)।
सँगिना/सँगिनी- --- ना. [सँगी+इना/इनी] --- १. आइमाई साथी; सखी। २. मितिनी। ३. सँगिनै।
सँगिनै- --- ना. --- स्वास्नीमानिसहरू मिलेर गाउने, नेपालको पूर्वी भेगमा विशेष प्रचलित लोकगीत वा त्यसको लय।
सँगी- --- ना. [सं. सङ्गी] --- १. सँगसँगै हुर्केबढेको वा साथैमा रहने व्यक्ति; दौंतर; साथी। २. मित्र; मित।
सँगेट्नु- --- स.क्रि. --- फिँजिएका वस्तुहरूलाई एक ठाउँमा भेला गर्नु; छरिएका वस्तु जम्मा गर्नु; सोहोर्नु; बटुल्नु।
सँगेटाइ- --- ना. --- सँगेट्ने भाव, क्रिया वा प्रक्रिया।
सँगेटाइनु - --- क.क्रि. --- सँगेट्न लाइनु।
सँगेटाउनु - --- स.क्रि. --- सँगेट्न लाउनु।
सँगेटिनु- --- क.क्रि. --- सँगेट्ने काम गरिनु ।
सँगेल्नु - --- स.क्रि. [√ सँगाल्नु] --- १. सबैतिरबाट ल्याएर जम्मा गर्नु; जतनसाथ सँभालेर राख्नु; सँगेट्नु। २. कुनै वस्तु मिलाएर राख्नु; तह लाउनु। ३. सञ्चित गर्नु; सँगाल्नु।
सँगेलाइ- --- ना. --- सँगेल्ने भाव, क्रिया वा प्रक्रिया।
सँगेलाइनु- --- क.क्रि. --- सँगेल्न लाइनु।
सँगेलाउनु - --- प्रे.क्रि. --- सँगेल्न लाउनु।
सँगेलिनु - --- क.क्रि. --- सँगेल्ने काम गरिनु।
सँघार- --- ना. [सं. संघाट] --- ढोका आदिमा रहेको चौकोसको तल्लो भाग; ढोकाभित्र र बाहिरको बिचको भाग; सँघार ठेलो रहने ठाउँ।
सँघार ठेलो- --- ना. --- ढोका आदिमा चौकोसमुनि तेर्स्याइने बाहिरी बाराको मोटो तेर्सो काठ।
सँचाइ --- ना. [साँच् + आइ] --- साँच्ने काम वा किसिम ।
सँधाइ- --- ना. [√ साँध् (+आइ)] --- साँध्ने भाव, क्रिया वा प्रक्रिया।
सँधाइनु- --- क.क्रि. --- साँध्न लाइनु।
सँधाउनु- --- प्रे.क्रि. --- साँध्ने काम गराउनु वा गर्न लाउनु।
सँधियार- --- ना. [साँध + इयार ] --- आफ्नो साँधमा घर बनाएर बस्ने वा साँधको जग्गाजमिन चर्चने व्यक्ति; आफ्नो घरजग्गाको साँध वा सिमाना जोरिएको छिमेकी।
सँभल्नु- --- अ.क्रि. [प्रा. संहह्वल+नु] --- १. कुलत वा खराब बाटो छोडेर राम्रो सङ्गत वा ठिक बाटामा लाग्नु, नराम्रो कामकुराबाट जोगिनु; चरित्र भ्रष्ट हुनुबाट बच्नु। २. कुनै अहितका कुराप्रति सचेत रहनु; सावधान हुनु।
सँभला- --- ना. --- मारुनी नाचमा गाइने गीतको एक राग।
सँभलाइ- --- ना. [√ सँभल् (+आइ)] --- सँभल्ने भाव, क्रिया वा प्रक्रिया।
सँभलिनु- --- अ.क्रि. --- जोगिनु; सावधान होइनु।
सँभार्नु- --- स.क्रि. [सं. सम्भार] --- १. भत्कन, बिग्रन नदिनु; सुरक्षा वा रक्षा गर्नु। २. देख्दा राम्रो हुने पार्नु; सुन्दर वा झरिझुट्ट गर्नु; सिँगार्नु। ३. तह लाउनु।
सँभार- --- ना. [सं. सम्भार] --- भत्कन, बिग्रन आदिबाट बचाउने काम; सुरक्षा; रक्षा; हेरविचार; मर्मत।
सँभार खर्च- --- ना. --- सम्भारखर्च; मर्मतखर्च।
सँभाराइ- --- ना. [√ सँभार् (+आइ)] --- सम्भार गर्ने वा गराउने क्रिया, भाव वा प्रक्रिया।
सँभारिनु - --- क.क्रि. --- १. होसियारका साथ रहनु; सावधान रहनु। २. दुर्घटनाबाट बच्नु; सुरक्षित हुनु, खराब कामकुराबाट बच्नु।
सँभाल्नु- --- स.क्रि. [प्रा. संहल+नु] --- १. छरिन, भत्किन, बिग्रन आदिबाट बचाउनु; सम्भार पुऱ्याउनु; सुरक्षा गर्नु; स्याहार गर्नु; समाल्नु; समार्नु। २. जोगाएर वा बचाएर राख्नु; बचाउनु। ३. भरणपोषण वा पालनपोषण गर्नु; पाल्नु। ४. हेरचाह गर्नु; रेखदेख गर्नु। ५. कुसङ्गत वा खराब लतमा परेर बिग्रन लागेकालाई नियन्त्रित गर्नु। ६. महत्त्वपूर्ण कार्यको भार बोक्नु; उत्तरदायित्व वहन गर्नु। ७. भीर, अक्कर आदि ठाउँबाट खस्न वा लड्न लागेकालाई बचाउनु। ८. कुनै कामकुराको प्रबन्ध मिलाउनु; व्यवस्थाको चाँजोपाँजो गर्नु। ९. घरगृहस्थीको काम वा सभा, संस्था आदिको राम्रो सञ्चालन गर्नु।
सँभाल - --- ना. --- १. स्याहारसुसार। २. रक्षा; बचाउ। ३. पाल्ने वा पालनपोषण गर्ने काम। ४. हेरविचार; रेखदेख गर्ने काम।
सँभालाइ- --- ना. --- सँभाल्ने भाव, क्रिया वा प्रक्रिया।
सँभालिनु - --- क.क्रि. --- सँभाल्ने काम गरिनु।
संक्षिप्त- --- वि. [सं.] --- हे. सङ्क्षिप्त।
संक्षेप- --- ना. [सं.] --- हे. सङ्क्षेप।
संज्ञा- --- ना. [सं.] --- १. बाह्य पदार्थको ज्ञान तथा शरीर वा मनका
```
-------------------

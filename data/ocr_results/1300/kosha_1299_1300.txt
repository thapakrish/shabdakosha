-------------------
```
सिङारिनु --- अ.क्रि. --- सिँगारिनु ।
सिङारे- --- वि. --- सिँगारे।
सिङ्गमरमर/सिङ्गमर्मर --- ना. [फा. सङ्गमरमर] --- सङ्गमरमर।
सिङ्गी- --- ना. [सं. शृङ्गी] --- सासले तानेर शरीरको कुनै अङ्गमा भएको वात वा रक्तविकार हटाउने सिङ वा त्यस्तै आकारको कुनै ढुङ्ग्रो।
सिङ्गलै- --- क्रि.वि. [सिङ्गो+मूल+ऐ] --- १. खास आफैं; स्वयम्। २. सिङ्गो नै; सिङ्गै।
सिङ्गे माछो- --- ना. [सं. शृङ्गी+मत्स्य] --- जिउमा कत्ला हुने रातोरातो माछो।
सिङ्गो --- वि. [सं. साङ्ग] --- १. शिरपुछार सबै भएको; पूरै अङ्ग भएको; सग्लो। २. एक मात्र; केवल; एक। ३. नफोरेको; नखोटिएको; अखण्डित।
सिङ्घसन- --- ना. [अ. सङ्गेयशव] --- प्रायः हरियो रङको एक प्रकारको बहुमूल्य पत्थर।
सिङ्घा- --- ना. [था.] --- बिहा, व्रतबन्ध आदि उत्सवहरूमा विशेषतः थारूसमाजमा प्रचलित, फुकेर बजाइने नरसिङ्गाका आकारको सानो बाजा।
सिङडा- --- ना. --- हे. सिँगडा।
सिङान- --- ना. --- हे. सिँगान।
सिङाने- --- वि. --- सिँगाने।
सिङार्नु- --- स.क्रि. --- हे. सिँगार्नु।
सिङौरी- --- ना. --- हे. सिँगौरी।
सिङौरो- --- ना. --- हे. सिँगौरो।
सिजिनु- --- अ.क्रि. [सिज्+इ+नु] --- हरिया अन्न वा सागपात थुप्रिएर गुम्सनु; काँचो वनस्पति वा झारपात सड्नु।
सिजिया- --- ना. --- घिउतेल हाल्ने छालाको भाँडो; सिंधिया।
सिज्नु- --- स.क्रि. --- हे. सिँच्नु ।
सिञ्चन- --- ना. [सं.] --- १. पानी छर्कने काम; सेचन। २. खेतबारीमा पानी लाउने काम; सिँचाइ।
सिञ्चित- --- वि. [सं.] --- १. गउँत, पानी आदि छर्किएको; सेचन गरिएको। २. बोटबिरुवामा कुलो आदिबाट पानी पटाइएको।
सिञ्जा- --- ना. [सं.] --- हे. शिञ्जा।
सिञ्जा २ --- ना. --- हे. सिन्जा।
सिञ्जाली- --- वि. --- हे. सिन्जाली।
सिट्नु- --- स.क्रि. [सं. शिष्ट+नु] --- १. दपेटेर काममा जोत्नु, पछि लागेर काममा खट्न लाउनु। २. नराम्रो छेडपेच गरेर भन्नु; घोच्नु। २. कडा उपदेश दिनु। 4. आफ्नो नियन्त्रणमा राख्नु। 5. हुच्चेर वा हानेर पठाइएको बियोलाई लट्ठी वा सिटोले छेक्नु। ६. गाली गर्नु; खै गर्नु।
सिट- --- ना. [अङ्. सीट] --- १. बस, रेल, सिनेमाहल, स्कुलका कक्षा आदिमा प्रतिव्यक्ति बस्ने साधन; एक व्यक्तिभर बस्न मिल्ने ठाउँ। २. कुनै पद वा ओहदा।
सिट रोल- --- ना. --- कर्मचारीहरूको हुलिया लेखिएको कागजात; व्यक्तिगत विवरणपुस्तिका।
सिट रोल फाराम- --- ना. --- सिटरोल लेखिएको वा व्यक्तिगत विवरण भरिएको कागजपत्र।
सिटाइ- --- ना. [√ सिट् (+आइ)] --- सिट्ने भाव, क्रिया वा प्रक्रिया।
सिटाइनु- --- क.क्रि. --- सिट्ने पारिनु।
सिटाउनु- --- प्रे.क्रि. --- सिट्ने पार्नु।
सिटासिटी- --- ना. [सिटो+सिटो] --- सानातिना हाँगाबिँगा; खसेटा।
सिटिनु- --- क.क्रि. [सिट्+इ+नु] --- दपेटेर काममा जोतिनु; नियन्त्रणमा राखिनु।
सिटी- --- ना. [सं. सीत्कृति] --- १. ओठ खुम्च्याएर जोरसित मुखबाट हावा निकाल्दा वा भित्र तान्दा निस्कने तिखो आवाज। २. कुनै सङ्केत गर्नाका लागि फुकेर बजाइने बाजा वा अन्य साधन। ३. रेल, इन्जिन आदि आउँदा वा जाँदा सङ्केत दिने ध्वनियन्त्र। ४. त्यस्तो यन्त्र वा अरू कुनैको सूचना दिने आवाज।
सिटे- --- वि. [सिटो+ए] --- सिटोजस्तो।
सिटे उखु --- ना. --- सिटा जस्तै डाँठ हुने उखुको एक जात।
सिटो- --- ना. [सं. शिष्ट?] --- १. प्रायः सुकेको सानो हाँगो। २. डन्डीबियोका खेलमा सात सङ्ख्याका लागि प्रयोग गरिने शब्द।
सिट्ठी- --- ना. [सं. शिष्ट] --- १. बलेर वा डढेर गोल बनिसकेको अंश। २. डढिसकेको तमाखु, तमाखुको गोल; सिठुवा। ३. उखु, नास्पाती, पान आदिको रस चुसिसकिएको छोक्रा। ४. ज्यादै ठन्डी; ठिही। वि. ५. दुब्लो; सिट्ट्ठो।
सिट्ट्ठो- --- वि. [सिट्ठी+ओ] --- दुब्लाएर वा सुकेर हाड र छाला मात्र भएको; साहै दुब्लो; लौरीपिञ्जर।
सिठी- --- ना. [सं. षष्टि] --- १. ज्येष्ठ शुक्ल षष्ठीको दिन। २. उक्त दिन नेवार समाजमा मनाइने परम्परागत एक प्रसिद्ध चाड।
सिठी- --- ना. [सिठो+ई] --- १. सिठुवा; सिट्ठी । २. लौरो; सिटो।
सिठीजुझ- --- ना. --- धनु, काँड, खुकुरी, ढुङ्गा, झटारो र घुयँत्रोजस्ता हतियारले हानाहान गरी खेलिने पुरानो एक खेल।
सिठीदानी- --- ना. --- चुरोट, बिँडीका ठुटा, खरानी हाल्ने भाँडो; ठुटौरो; एस्ट्रे।
सिठुवा- --- ना. [√ सिठो+उवो] --- १. गाईबस्तुले छानेर खाइसकेपछि बाँकी बचेको घाँस। २. तमाखु खाएपछि आगोले डढेर बचेको कालो अवशेष; तमाखुको गोल।
सिठो- --- ना. [सं. शिष्ट] --- तमाखु र चुरोट बिडीको डढेउलो; सिठुवा।
सित- --- ना.यो. [सं. सहित] --- सँग; साथ; सहित।
सित₂- --- वि. [सं.] --- १. कुनै रङ नपरेको; सेतो; सफेद । २. चमकदार; चहकिलो। ३. सफा; स्वच्छ; सुग्घर। ना. ४. शुक्लपक्ष; सुदी।
सितन- --- ना. [√ सित] --- भात, रोटी, ढिंडो, चिउरा आदिलाई स्वादिलो बनाउन साथमा खाइने तिहुन, तरकारी, अचार, चटनी आदि खानेकुरो ।
सितमणि- --- ना. [सं.] --- काँचजस्तो पारदर्शक बहुमूल्य पत्थर; बिल्लौर।
सितार- --- ना. [फा. सेहतार] --- नखी लगाएको वा नलगाएको दाहिने हातका औंलाले तार तानेर देब्रे हातका औंलाले पर्दामा चाली झङ्कार निस्कने गरी स्वरसाधन गरिने, सात तार भएको एक तुम्बादार प्रसिद्ध बाजा।
सितारा- --- ना. [फा. सितार] --- १. सुन, चाँदी, अभ्रख आदिबाट बनेको,
सितारिया- --- ना. [सितार+इया] --- सितार बजाउने व्यक्ति।
सितिमिति --- क्रि.वि. --- सानोतिनो प्रयासद्वारा; थोरै मेहनतले; हत्तपत्त।
सितो- --- ना. [प्रा. शित्य? सं. सिक्य] --- पाकेको चामलको दानो; भातको चुरो मरी फुलेको गेडो।
सित्तैं- --- क्रि.वि. --- १. कुनै मूल्य नलिईकन; विनामोल। २. बिनसित्ति; व्यर्थ। ३. अकारण; नाहक।
सिद्ध- --- वि. [सं.] --- १. तयार भएको; बनेको; पूर्ण। २. भने जस्तै परिणाम निस्केको; सफल। ३. उद्देश्य पूरा भएको। ४. आध्यात्मिक सिद्धि प्राप्त गरेको। ५. तर्क वा प्रमाणद्वारा ठिक ठहऱ्याइएको; प्रमाणित। ६. सिपालु; दक्ष; निपुण। ७. पाकेको; खान लायक। ८. निश्चित; पक्का। ना. ९. अणिमा आदि अष्टसिद्धिमध्ये पूरै वा केही सिद्धि प्राप्त गरेको योगी। १०. ऋषि; तपस्वी । ११. सत्ताइस योगमध्ये एक योग। १२. पहेंलो सस्यूँ। १३. एक देवयोनि।
सिद्धगुटिका --- ना. --- अदृश्य हुनाका निम्ति मुखमा हालिने मन्त्रसिद्ध कल्पित गोली।
सिद्धता- --- ना. --- सिद्ध हुनाको भाव वा स्थिति।
सिद्धपीठ --- ना. --- योग वा तान्त्रिक साधना चाँडै सिद्ध हुने, पहिलेका सिद्धहरू बसेको ठाउँ।
सिद्धपोखरी- --- ना. --- काठमाडौँ उपत्यकाभित्र भक्तपुर नगरको पश्चिम छेउमा रहेको, प्रतिवर्ष मेला लाग्ने एक पोखरी।
सिद्धहस्त --- वि. --- आफ्नो काममा राम्रोसँग हात बसेको; छिटो र सफा काम गर्न सक्ने; सिपालु।
सिद्धा- --- ना. [सं.] --- १. ज्योतिषशास्त्रअनुसार आठ योगिनीमध्ये सातौँ योगिनी। २. सिद्धि पाएकी नारी।
सिद्धाञ्जन- --- ना. [सं.] --- आँखामा लगाउँदा भुइँभित्र दबिएको वस्तु पनि देखिने भनी प्रसिद्ध भएको, मन्त्रसिद्ध अञ्जन वा गाजल।
सिद्धान्त- --- ना. [सं.] --- १. विचार, तर्क र अनुभवद्द्वारा स्थापित मत; प्रमाणित विचार शृङ्खला। २. साहित्य, सङ्गीत, कला, विज्ञान आदिका सम्बन्धमा विद्वान्द्वारा प्रतिपादित सत्य रूपमा ग्रहण गरिएको मूल विचार; मान्य मत। ३. ऋषिमुनिहरूको मान्य उपदेश। ४. निचोर कुरो; सारतत्त्व। ५. कुनै धार्मिक, दार्शनिक, राजनीतिक, सामाजिक आदि सर्वमान्य मत। ६. निश्चित मतका आधारमा लेखिएको कुनै शास्त्रीय ग्रन्थ। ७. साधारण व्यवहारमा प्रायः एकरूपता ल्याउन स्थापित कुनै नियम।
सिद्धान्तवादी- --- वि. --- धर्म, दर्शन, राजनीति आदि क्षेत्रमा प्रतिपादित कुनै मतको कट्टर अनुयायी।
सिद्धान्ती- --- वि. --- १. शास्त्रीय सिद्धान्तहरूको धुरन्धर ज्ञाता। २. आफूद्वारा स्वीकृत धार्मिक, राजनीतिक आदि सिद्धान्तमा अडिग ।
सिद्धान्न- --- ना. [सं.] --- १. खान तयार गरिएको मिठाई, रोटी, भात आदि; पाकेको अन्न; पक्वान्न। २. एक जनालाई एक छाकजति खान पुग्ने चामल, दाल, आदि सरजाम; सिधा।
सिद्धार्थ- --- ना. [सं.] --- १. शाक्यवंशीय राजा शुद्धोदनका पुत्र; गौतम बुद्ध; लगभग अढाइ हजार वर्षपूर्व पश्चिम नेपालको लुम्बिनी- प्रदेशमा जन्मे देशबाहिरसमेत बुद्धदर्शनको प्रचार गर्ने ऐतिहासिक महापुरुष। वि. २. मतलब पूरा भएको; आँटेको काम सफल भएको।
सिद्धार्थ गौतम --- ना. --- गौतम बुद्ध।
सिद्धार्थ राजमार्ग- --- ना. --- गण्डकी अञ्चलको पोखरालाई लुम्बिनी अञ्चलको नेपालभारत सिमाना सुनौलीसँग जोड्ने गरी भारतीय सहयोगबाट बनेको, एक सय असी किलोमिटर लामो सडक; सुनौली-पोखरा राजमार्ग।
सिद्धासन- --- ना. --- १. योगसाधना गर्दा गरिने एक आसन; चौरासी आसनमध्ये एक। २. वीतराग सिद्धहरू बस्ने थलो; सिद्धपीठ।
सिद्धिनु- --- अ.क्रि. [सिद्ध+इ+नु] --- १. थालेको कामकुरो पूरा हुनु; सकिनु; समाप्त हुनु। २. केही पनि बाँकी नरहनु; खाली हुनु; रित्तिनु; सकिनु। ३. टुङ्गो लाग्नु; तय हुनु। ४. बिग्रनु; नाश हुनु। ५. प्राण जानु; मर्नु।
सिद्धि- --- ना. [सं.] --- १. योग वा तपस्याद्वारा प्राप्त हुने अलौकिक शक्ति। २. योगसाधनाद्वारा प्राप्त गरिने आठ प्रकारका सिद्धि (अणिमा, महिमा, गरिमा, लघिमा, प्राप्ति, प्राकाम्य, ईशित्व र वशित्व)। ३. मुक्ति; निर्वाण। ४. आँटेको काम पूरा भएको स्थिति; सफलता। ५. थालेको यज्ञ, दान, अनुष्ठान आदिको निर्विघ्न समाप्ति; कार्यपूर्णता । ६. निपुणता, सिपालुपन। ७. गणेशका दुई पत्नी ऋद्धि र सिद्धिमध्ये कान्छीचाहिँ।
सिद्धिदाता- --- वि. --- १. सिद्धि दिने; काम पूरा गरिदिने। ना. २. गणेश।
सिद्धिनरसिंह- --- ना. --- पाटनको प्रसिद्ध कृष्णमन्दिर र राजप्रासादहरूको निर्माण गर्ने, ललितपुरराज्यका मध्यकालीन मल्लवंशीय एक राजा।
सिद्धि विनायक- --- ना. --- गणेशको पुराणप्रसिद्ध नाम।
सिद्ध्याइँ- --- ना. [सिद्ध याइँ] --- सिद्ध वा महात्माको भाव वा गुण; सिद्धको कार्य।
सिद्ध्याइ- --- ना. [√ सिद्ध्याउ (+आइ)] --- सिद्ध्याउने भाव, क्रिया वा प्रक्रिया।
सिद्ध्याइनु- --- क.क्रि. --- समाप्त गरिनु।
सिद्ध्याउनु --- स.क्रि./प्रे.क्रि. [सिद्धि याउ+नु] --- १. समाप्त गर्नु। २. टुङ्ग्याउनु। ३. पूरा गर्नु; सफल पार्नु। ४. नाश गर्नु; बिगार्नु। ५. मार्नु। ६. हराउनु। ७. खाली पार्नु; रित्त्याउनु।
सिद्रो- ---  --- सिन्की मैं खाँदेर बनाइएको सानो माछा; सिध्रो।
सिधा - --- ना. [सिद्धान्न] --- १. विशेष पर्वमा ब्राह्मणलाई दान दिइने दाल, चामल आदि काँचो अन्न। २. नपकाएको अन्न।
सिधा- --- वि. [सं. सिद्ध] --- १. कपटको भाव वा कुटिलता नभएको; सरल प्रकृतिको। २. सरलशान्त स्वभावको; साधु। ३. सोझो ४. नबाङ्गिई सोझै माथितिर उभिएको; सोझो गरी ठडिएको। ना.यो. ५. अगाडि; सामुन्ने।
सिधार्नु --- अ.क्रि. [सं. सृ + नु] --- १. काम सिद्ध गरेर जानु; हिँड्नु। २. प्राण जानु; मर्नु।
सिधाराइ- --- ना. --- सिधार्ने भाव, क्रिया वा प्रक्रिया।
सिधारिनु- --- अ.क्रि. --- हिँडिनु ।
```
-------------------

-------------------
```
सुस्थिर- --- वि. [सं.] --- राम्ररी स्थायित्व प्राप्त गरेको; स्थिर भएको; सुदृढ; दिगो ।
सुस्वर- --- ना. [सं.] --- १. राम्रो किसिमको स्वर, सुमधुर आवाज। वि. २. सुमधुर स्वर भएको; मिठो आवाज भएको।
सुस्वरता- --- ना. --- १. स्वरको मधुरता; मधुर आवाजको उपस्थिति। २. ध्वनिमाधुर्य।
सुस्वाद- --- ना. [सं.] --- मिठो स्वाद; राम्रो स्वाद।
सुस्वादु- --- वि. --- खाँदा वा सुन्दा अत्यन्त मिठो लाग्ने; अत्यन्त स्वादिलो ।
सुस्वास्थ्य- --- ना. [सं.] --- स्वास्थ्य (विनय तथा शिष्ट अर्थमा)।
सुस्वास्थ्य केन्द्र- --- ना. --- स्वास्थ्यनिवास।
सुहाइ- --- ना. [√ सुहाउ (+आइ)] --- सुहाउने भाव, क्रिया वा प्रक्रिया।
सुहाइनु- --- अ.क्रि. --- सुशोभित होइनु।
सुहाउँदो- --- वि. --- शोभनीय; शोभावर्धक।
सुहाउनु- --- अ.क्रि. [सं. शोभा+आउ+नु] --- १. कुनै आभूषण, परिधान आदिले सुशोभित हुनु। २. एक अर्कासँग बस्दा वा मिल्दा राम्रो देखिनु। ३. गरेको काम, बोलेको वचन, चलेको चाल, खाएको भोजन, लाएको लुगा आदि गर्ने, बोल्ने, चल्ने, खाने, लाउने क्रिया सुहाउँदोमिल्दो हुनु। ४. शोभा बढाउने खालको हुनु।
सुहाग- --- ना. [सं. सौभाग्य] --- १. दाम्पत्यको दीर्घताका लागि लगाइने सिन्दूर; सौभाग्य सिन्दूर; एँभात; स्वाग। २. सुहागा; स्वाग।
सुहागरात- --- ना. --- सौभाग्यरात्रि; मधुरात्रि पतिपत्नीले जीवनमा पहिलोपल्ट दाम्पत्यसुख प्राप्त गरेको रात; प्रेमीप्रेमिकाको प्रेमको उद्देश्य पूरा भएको प्रथम रात।
सुहागा- --- ना. --- सुन आदि धातु गलाउन प्रयोग गरिने एकथरी खनिज क्षार; स्वाग।
सुहारी- --- ना. [सं. सुआहार+ई] --- घिउतेलमा पकाइएको, मैदाको अत्यन्त पातलो पुरी; हे. स्वारी।
सुहृत- --- ना. [सं.] --- आफ्ना मनले खाएको मित्र; शुद्ध र निष्कपट मनोभाव भएको आत्मीय जन।
सुहृतसम्मति- --- ना. --- मित्रको सल्लाह।
सुहृतसम्मित- --- वि. --- मित्रको वचन वा सल्लाहजस्तो हितकर (वचन)।
सुहृदय- --- ना. [सं.] --- १. पवित्र हृदय; चोखो मन; निश्छल चित्त। वि. २. पवित्र हृदय भएको; चोखो मनको; निश्छल चित्तको।
सू- --- ना. [बा. बो.] --- पिसाप; सुसु।
सूँड- --- ना. [सं. शुण्ड] --- हे. सुँड।
सूकर- --- ना. [सं.] --- सुँगुर ।
सूक्त- --- वि. [सं.] --- १. ज्ञान र उपदेशयुक्त। २. मिठो किसिमले भनिएको। ना. ३. वेदको मन्त्र वा तिनको समूह; कुनै विषयको आन्तरिक ज्ञानगरिमाले युक्त कथन; वैदिक स्तुति वा प्रार्थना।
सूक्तकार- --- ना. --- वैदिक सूक्तको रचयिता ऋषि।
सूक्ति- --- ना. [सं.] --- १. मधुर वचन; मिठो बोली। २. महान् वाणी; आप्तवचन। ३. उल्लेखनीय वा उद्धरणीय पङ्क्ति।
सूक्तिमाधुरी- --- ना. --- सूक्तिको मधुरता; भनाइमा रहने मिठास।
सूक्तिसङ्ग्रह- --- ना. --- उपदेश वा नीतिसम्बन्धी सूक्तिहरूको सँगालो; सूक्तिसङ्कलन ।
सूक्तिसिन्धु- --- ना. --- १. मध्यकालीन नेपाली साहित्यको शृङ्गाररसप्रधान कविताहरूको एक प्रसिद्ध सङ्ग्रह।
सूक्तिसिन्धु काण्ड/सिन्धु पर्व- --- ना. --- उक्त 'सूक्तिसिन्धु' ग्रन्थको परिणामस्वरूप नेपाली साहित्यसंसारमा उत्पन्न काण्ड।
सूक्तिसुधा- --- ना. --- १. सूक्तिरूपी अमृत; अमृततुल्य सूक्ति। २. मृदुवचन; सूक्ति।
सूक्ष्म- --- वि. [सं.] --- १. अत्यन्त सानो; आँखाले ठम्याउन गाह्रो पर्ने। २. अति गडेर विचार गरेर मात्र निर्णय गर्न सकिने; गूढ। ना. ३. आध्यात्मिक दृष्टिले विचार गरिने तत्त्व। ४. अलङ्कारशास्त्रअनुसार अर्थालङ्कारको एक भेद।
सूक्ष्म जलवायु- --- ना. --- जल र वायुसम्बन्धी सूक्ष्मतम तत्त्व; सूक्ष्म अध्ययनको विषयका रूपमा लिइएको निकै सानो परिधिको जलवायु।
सूक्ष्मता- --- ना. --- मसिनो वा सूक्ष्म हुने विशेषता वा गुण; मसिनोपना।
सूक्ष्मदर्शक यन्त्र- --- ना. --- आँखाले देख्न नसकिने वस्तुहरूलाई देखाउने यन्त्र; आँखामा टाँसेर हेर्दा अत्यन्त सूक्ष्म कुरा ठुलो आकारको देखा पर्ने एक पारदर्शक साधन; आइग्लासको अत्यन्त शक्तिशाली प्रकार; माइक्रोस्कोप; अणुवीक्षण-यन्त्र।
सूक्ष्मदृष्टि- --- ना. --- १. अत्यन्त मसिनो कुरा पनि देख्ने आँखा वा आँखाको शक्ति। २. अत्यन्त गहिरा कुरा ठम्याउन र निर्णय दिन सक्ने बुद्धि; बलियो अन्तर्दृष्टि।
सूक्ष्म परीक्षण- --- ना. --- १. कुनै विषयवस्तुको मसिनो जाँच गर्ने काम; छानबिन। २. सूक्ष्मदर्शक यन्त्रद्वारा गरिने रोगाणु आदिको परीक्षण।
सूक्ष्मवीक्षण यन्त्र- --- ना. --- सूक्ष्मदर्शक यन्त्र।
सूक्ष्मशरीर- --- ना. --- १. पाँच ज्ञानेन्द्रिय, पाँच प्राण, पाँच महाभूत एवं मन र बुद्धिसमेत सत्र तत्त्वको समूह। २. मृत्युपछि उक्त सत्र तत्त्वहरूमा मिलेको अदृश्य शरीर।
सूखा- --- वि. [सं. शुष्क] --- हे. सुखा।
सूचक- --- वि. [सं.] --- १. सूचना वा जनाउ दिने; खबर गर्ने। २. गोप्य कुरा भन्ने वा भेद खोल्ने। ना. ३. गुप्तचर विभागको प्रहरी; गुप्ती पुलिस। ४. नाटकको सूत्रधार। ५. सूचीकार।
सूचकपत्ती- --- ना. --- शैक्षणिक प्रयोजनका लागि अक्षर वा वर्ण, शब्द तथा शब्दावली लेखिएका उपयुक्त आकारका बाक्ला कागजका टुक्रा।
सूचकपत्र- --- ना. --- सूचना दिने उद्देश्यले लेखिएको वा प्रकाशित गरिएको कुनै पनि लिखत (सूचना, परिपत्र, इस्तिहार, विज्ञापन आदि)।
सूचकाक्षर- --- ना. --- सङ्क्षेपीकृत शब्द (जस्तो- पं. पण्डित, प्रा. प्राध्यापक इ.)।
सूचकाङ्क- --- ना. --- कुनै वस्तुको घटीबढी मूल्य बताउने लेखा वा तथ्याङ्क ।
सूचना- --- ना. [सं.] --- १. सम्बन्धित सबैलाई केही कुरो थाहा दिने काम। २. थाहा दिनका निम्ति पठाइएको, टाँसिएको वा प्रकाशित गरिएको लिखत।
सूचना अधिकारी- --- ना. --- १. विभिन्न तथ्यहरूको जानकारी दिने अधिकृत; सूचना विभागको अधिकृत। २. समीक्षालयको अधिकृत।
सूचना पत्र- --- ना. --- सम्बन्धित व्यक्ति वा समुदायले थाहा पाऊन् भनी मुद्रित वा लिखित रूपमा दिइने जनाउ; सूचना।
सूचना पाटी- --- ना. --- कार्यालय, शिक्षालय आदिले आवश्यक सूचनाहरू टाँस्ने गरेको पाटी।
सूचना मन्त्रालय- --- ना. --- सूचना, तथ्याङ्क आदिसँग सम्बन्धित मन्त्रालय।
सूचना मन्त्री- --- ना. --- जनताका समस्या सरकारसमक्ष र सरकारका आँकडा जनतासमक्ष आदानप्रदान गर्ने मन्त्री; सूचनामन्त्रालयको मन्त्री।
सूचनालय- --- ना. --- राष्ट्रिय वा अन्तर्राष्ट्रिय तहका जुनसुकै आवश्यक तथ्याङ्क, समाचार वा विज्ञप्तिहरू प्रसारित गर्ने र ती विषयसँग सम्बन्धित लेख, पुस्तक, पत्रपत्रिका आदिको प्रदर्शन, प्रकाशन एवं वितरण गर्ने सरकारी कार्यालय।
सूचनीय- --- वि. --- सूचित गर्न लायक; सूचना दिन योग्य।
सूचि- --- ना. [सं.] --- १. सियो। २. सुइरो। ३. खापसियो; हापसियो।
सूचिका- --- ना. --- १. सानो खालको सियो। २. सानो र छोटो सूची; सङ्क्षिप्त फेहरिस्त। ३. सूचना दिने काम गर्ने आइमाई; सूचक स्त्री।
सूचिकार- --- ना. --- हे. सूचीकार।
सूचित- --- वि. [सं.] --- सूचना भएको; थाहा दिइएको; विज्ञापित।
सूचित आदेश- --- ना. --- सूचनाका माध्यमले दिइने वा दिइएको आदेश; लिखित आज्ञा।
सूचि नियम- --- ना. [सं.] --- कुनै विषयलाई तालिकाबद्ध गर्ने नियम; फेहरिस्त तयार पार्ने शिल्प।
सूची- --- ना. [सं.] --- १. लुगाफाटो सिउने काममा प्रयोग हुने सियो; सूचि; सुई। २. कुनै वस्तुको तिखो टुप्पो; चुच्चो। ३. कुनै विषयवस्तुको विवरणतालिका; ग्रन्थ, सामान आदिको व्यवस्थित क्रमविन्यास भएको फेहरिस्त; सूचीपत्र।
सूचीकरण- --- ना. --- क्रम मिलाएर राख्ने वा प्रस्तुत गर्ने काम; फेहरिस्त; क्रमविन्यास।
सूचीकार- --- ना. --- १. लुगाफाटा सिउने व्यक्ति, लुगा सिएर पेट पाल्ने व्यक्ति; सुजिकार। २. सियोको काम गर्ने व्यक्ति; सियो बनाउने मान्छे।
सूचीपत्र- --- ना. --- १. कुनै वस्तुहरूको नामावली, मूल्य, प्राप्यता आदिको विवरण उल्लेख भएको पुस्तिका; तालिका; सूची। २. कुनै विषयवस्तुको सूची भएको पत्र।
सूच्य- --- वि. [सं.] --- १. सूचना दिनुपर्ने खालको; सूचित गर्न योग्य। ना. २. नाटकमा अभिनयद्वारा मञ्चन गर्न नसकिने वा अभिनय गर्न अयोग्य मानिने प्रसङ्ग वा घटनालाई संवादद्वारा प्रकट गरिने विषय।
सूच्यार्थ- --- ना. --- १. सूचना दिइने विषय; सूच्य प्रसङ्ग। २. व्यञ्जना शक्तिद्वारा बोध हुने अर्थ; व्यङ्ग्यद्वारा प्रकट हुने तात्पर्य। क्रि.वि. ३. सूचित गर्ने उद्देश्यले।
सूझ- --- ना. --- हे. सुझ।
सूत- --- ना. [सं.] --- १. राजा आदिलाई जागा गराउनका निम्ति बिहान स्तुतिपाठ गर्ने जाति; भाट। २. सारथि; रथको नियन्ता। ३. क्षत्रिय पुरुष र ब्राह्मण जातिकी स्त्रीबाट जन्मिएको सन्तान। वि. ४. जन्मेको; पैदा भएको।
सूत- --- ना. --- हे. सुत।
सूतक- --- ना. [सं.] --- १. बालक पैदा हुँदा र ग्रहण लाग्दा लाग्ने सुत्केरो; जन्मको आशौच। २. जन्मेको बच्चो; पैदा भएको शिशु।
सूतकाशौच- --- ना. --- आफ्ना कुलमा बच्चा जन्मनाले पर्ने सूतक; जन्मसूतक; सुत्केरो।
सूतिका- --- ना. [सं.] --- १. भर्खरै प्रसूति भएकी स्त्री; भर्खरैकी सुत्केरी; आली सुत्केरी। २. बालकको तिथि, मिति, घडी, पला आदि टिपिएको कागत; टिप्पन।
सूतिकागार- --- ना. --- सूतिकागृह।
सूतिका गृह- --- ना. --- सुत्केरी आइमाई बस्ने ठाउँ (घर वा कोठी); सूतिकागार।
सूतिका वात/वायु- --- ना. --- १. गर्भिणी नारीको प्रसवावस्थामा गर्भ पैदा हुन प्रेरणा गर्ने वायुः प्रसववायु । २. सुत्केरी आइमाईको पेट गडबडाउने वायुरोग।
सूती- --- ना. --- हे. सूती।
सूत्र- --- ना. [सं.] --- १. कुनै वस्तुबाट तयार भएको तन्तु; धागो। २. जनै; यज्ञोपवीत; ब्रह्मसूत्र । ३. व्याकरण, दर्शन, गणित, विज्ञान आदिका नियमलाई छोटकरीमा बोध गराउने बीजगणितात्मक पद्धति; उक्त पद्धतिका लागि प्रयोग गरिने शब्दसङ्केत वा वाक्यसङ्केत; बीज; फर्मुला। ४. कुनै विश्वस्त र गुप्त खबर। ५. सुराक, ठुलो घटना, षड्यन्त्र आदि कुराहरू पत्ता लगाउने सहायक साधन; सुइँको। ६. कुनै उपाय; जुक्ती; किल्ली; कडी । ७. कुनै विषयको दफा वा आधारभूत बुँदा। ८. वास्तु तथा मूर्तिकलाअनुसार अङ्गुलको नौ गुना बराबरको नापो; नौ इन्चको नापो।
सूत्रकार- --- ना. --- १. सङ्क्षिप्त तर सारगर्भित वाक्यहरूको सूत्र तयार गर्ने आचार्य; सूत्रका प्रणेता। २. सुत वा धागो तयार गर्ने व्यक्ति।
सूत्रण- --- ना. --- सूत्र तयार गर्ने काम; सूत्र बाँध्ने काम।
सूत्रधार- --- ना. --- १. शास्त्रीय नाटकहरूमा रङ्गमञ्चको आन्तरिक व्यवस्था मिलाउने प्रधान नट। २. प्राचीन नेपालको न्याय-प्रशासनअन्तर्गत न्यायविभागको हालीमुहाली आफ्नै हातमा राख्ने मुख्य व्यक्ति; न्यायिक अधिकृत।
सूत्रपात- --- ना. --- १. कार्यको वा घटनाको प्रारम्भिक थालनी। २. घर, बङ्गला आदि बनाउँदा जग्गाको नापनक्सा तयार गर्नका निम्ति नाप्ने टेप, फित्ता वा डोरी जमिनमा फैलाउने काम। ३. प्रारम्भ; मूल। उठान। ४. प्रादुर्भाव।
सूत्रपिटक- --- ना. --- बुद्ध धर्मका दीर्घ, मध्यम, संयुक्त, एकोत्तर र क्षुद्रकसमेत पाँच निकायका सूत्रहरूको सङ्कलन; सूत्रहरूको पेटारो।
सूत्र सञ्चालक- --- ना. --- गुप्त रूपले घटना, कार्य आदिका सूत्र र युक्तिहरूको सञ्चालन गर्ने राजनीतिक व्यक्ति; दुभिसन्धिक।
सूत्री- --- वि. --- सङ्ख्या, नाम, विशेषण आदि शब्दका सूत्रसम्बन्धी अर्थ जनाउने शब्द (जस्तै- दीर्घसूत्री, पञ्चसूत्री इ.)।
```
-------------------

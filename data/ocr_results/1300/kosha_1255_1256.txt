-------------------
```
सपुर्दगी- --- ना. --- सुपुर्दगी।
सपूत- --- ना. --- हे. सपुत ।
सपेटो- --- ना. [प्रा. सपिट्ठ] --- पशुहरूको पातो वा तिघ्रोसहितको काटिएको खुट्टो; साँप्रो।
सपेता- --- ना. [फा. सफेद > सफेदा] --- १. घर, कोठा पोत्ने चुनजस्तो माटो। २. रङ्गको काममा लगाइने जस्ताको भस्म।
सपेरो- --- ना. [साँप एरो] --- १. सर्पलाई समात्ने र त्यसलाई सधाई नचाउने व्यक्ति। २. सर्पले टोकेको विष झार्ने व्यक्ति; विषवैद्य।
सप्काइ- --- ना. [√ सप्काउ (+आइ)] --- सप्काउने काम वा किसिम।
सप्काइनु- --- क.क्रि. --- सप्काउने काम गरिनु।
सप्काउनु- --- स.क्रि. [सप्को+आउ+नु] --- १. गिलो रसदार खानेकुरो सासले तानेर गाँस हाल्नु; सप्याक्क पार्नु। २. नरम लट्ठी वा डोरी आदिले हिर्काउनु। ३. पछ्‌यौरा; मजेत्रो आदिको सप्को हाल्नु।
सप्को- --- ना. [सपक्क+ओ] --- गिलो रसदार खानेकुराको गाँस; सप्याक्क खाइने गाँस ।
सप्को- --- ना. [सं. सपक्ष] --- १. दाहिनेपट्टिबाट छाती छोपी कुममा अड्याइने सारी, पछ्‌यौरा आदिको छेउ। २. धोती, सारी, पछ्यौरा आदि लुगाफाटाको छेउले अरूको जिउमा भएको स्पर्श; लुगाका टुप्पाबाट भएको छुवाइ। (उदा.- धोतीको सप्को लाग्ला है, अलि पर बस)।
सप्त- --- ना. [सं.] --- सात।
सप्तक- --- ना. --- १. एकै जात वा किसिमका सात वस्तुको समूह (जस्तो- तारसप्तक)। २. सङ्गीतमा षड्ज, ऋषभ, गान्धार, मध्यम, पञ्चम, धैवत र निषाद- यी सात स्वरको समुदाय।
सप्तकोसी- --- ना. --- पूर्वी नेपालका विभिन्न स्थानबाट बगेर मिलेका इन्द्रावती, सुनकोसी, तामाकोसी, दुधकोसी, अरुण, वरुण (लिखु) र तमोर- यी सातवटा नदीको सामूहिक नाम।
सप्तगण्डकी- --- ना. --- मध्यपश्चिमी नेपालका विभिन्न भागमा बगेर मिल्ने तादी, मादी, मर्स्याङ्दी, काली, सेती, बुढीगण्डकी र त्रिशूली- यी सात नदीको सामूहिक नाम।
सप्तधान्य- --- ना. --- धान, गहुँ, जौ, मास, मुगी, कागुनु र सामा मिलाइएको अन्न।
सप्तनदी- --- ना. --- हिन्दुहरूका अति पवित्र मानिएका सातवटा नदी (गङ्गा, यमुना, गोदावरी, सरस्वती, नर्मदा, सिन्धु र कावेरी)।
सप्तपदी- --- ना. --- १. विवाहमा वर र वधू मिलेर गरिने सप्तकुलपर्वतको पूजा। २. सातवटा चरण हुने (छन्द)।
सप्तपर्ण- --- ना. --- छतिवन।
सप्तपाला- --- ना. --- सातवटा खोबिल्टा भएको थाली; सातखण्डे थाली।
सप्तम- --- वि. [सं.] --- सातौँ।
सप्तम श्रेणी- --- ना. --- सातौँ कक्षा वा वर्ग।
सप्तमातृका- --- ना. [सं.] --- कुनै माङ्गलिक कार्यमा अग्रपूजा गरिने सातवटी मातृका वा देवीको नाम (ब्राह्मी, माहेश्वरी, कौमारी, वैष्णवी, इन्द्राणी, चामुण्डा र वाराही)।
सप्तमी- --- ना. [सं.] --- १. चान्द्रमासका शुक्लपक्ष तथा कृष्णपक्ष दुवैको सातौँ तिथि। ना. २. व्याकरणमा आधार अर्थ बुझाउने सातौँ विभक्ति (मा, विषे आदि)।
सप्तमृत्तिका- --- ना. [सं.] --- कुनै माङ्गलिक कार्यमा प्रयोग गरिने तबेला, हात्तीसार, गोठ, तीर्थस्थल, राजद्वार, गुरुद्वार र नदी सात ठाउँको वा सात थरी माटो ।
सप्तरिखि- --- ना. [सं. सप्तर्षि] --- सात ऋषि; सप्तर्षि।
सप्तरी- --- ना. [सं. सप्तारि] --- नेपालको पूर्वाञ्चल विकासक्षेत्रभित्र पर्ने सगरमाथा अञ्चलको तराईभागमा स्थित एक जिल्ला।
सप्तर्षि- --- ना. [सं.] --- १. प्रसिद्ध सात ऋषिहरूको समूह (गौतम, भरद्वाज, विश्वामित्र, जमदग्नि, वसिष्ठ, कश्यप र अत्रि; अथवा मरीचि, अत्रि, अङ्गिरा, पुलह, क्रतु, पुलस्त्य र वसिष्ठ)। २. आकाशमा उत्तरतिर देखिने ध्रुवतारालाई परिक्रमा गरिरहेका सातवटा ताराको समूह।
सप्तशती- --- ना. [सं.] --- १. सात सय मन्त्रस्वरूप पद्यखण्डमा रचिएको भगवतीको स्तोत्र; चण्डी। २. सात सय पद्यबाट बनेको कृति (जस्तो- विहारी सतसई आदि)। ३. सात सय वस्तुको समूह।
सप्तसिन्धु- --- ना. [सं.] --- पन्जाब क्षेत्रमा बग्ने प्रसिद्ध सात नदी (झेलम, चिनाव, राबी, व्यास, सतलज, दृषद्वती र सरस्वती)।
सप्ताह- --- ना. [सं.] --- १. सात दिनको समूह; हप्ता; साता। २. सात दिनमा बाचेर सम्पन्न गरिने भागवत आदि पुराणको पाठ वा धार्मिक अनुष्ठान।
सप्ताहव्यापी- --- वि. --- एक साता वा हप्तासम्म चल्ने वा हुने (कार्यक्रम, गोष्ठी आदि)।
सप्रनु- --- अ.क्रि. [सं. सपर] --- १. बालीनाली खुब बढ्नु वा राम्रो हुनु; सप्लाउनु। २. असल वा उन्नतिको बाटामा लाग्नु, उँभो लाग्नु; सुध्रनु। ३. कुनै व्यापारव्यवसायबाट मनग्य फाइदा हुनु; धनी बन्नु। ४. राम्रो हुनु; सग्लाउनु।
सप्रक्क- --- क्रि.वि. [अ.मू. सप्रक्+क] --- रसिलो खानेकुरो सासले तानेर मुखमा गाँस हाल्ने गरी; त्यसरी गाँस हाल्दा शब्द आउने चालले।
सप्रमाण- --- वि. [सं.] --- प्रमाणसहितको; प्रमाण भएको।
सप्राइ- --- ना. [√ सप्र (+आइ)] --- सप्रने काम वा किसिम।
सप्रिनु- --- अ.क्रि. --- सप्रने काममा लागिनु।
सप्याक- --- ना. [अ.मू. सप्ग्राक्+अ] --- मुछेर खाइने चालले।
सप्याकसुप्रुक- --- क्रि.वि. --- मुछेर खाइने र रसयुक्त गिलो खानेकुरो चाँडचाँडै खाएजस्तो गरेर।
सप्याक्क- --- क्रि.वि. --- एक्कासि रसिलो खानेकुरो स्वादसित गाँस हाली खाने चालसँग।
सप्लाइ- --- ना. [√ सप्लाउ (+आइ)] --- सप्लाउने भाव, क्रिया वा प्रक्रिया।
सप्लाइनु- --- अ.क्रि. --- सप्लाउने काम होइनु।
सप्लाउनु- --- अ.क्रि. [सं. सपल्लव] --- १. बालीनाली, बोटबिरुवाहरू हलक्क र राम्ररी बढ्नु, कलकलाउँदो हुनु; मौलाउनु; झाँगिनु। २. शरीर मोटोघाटो र रातोपिरो हुनु। ३. गरेका कामकुराको उन्नति हुनु; बढिबढाउ हुनु।
सप्लेंटो/सप्ल्याँटो- --- वि. --- सब्लेंटो/सब्ल्याँटो।
सफर- --- ना. [अ.] --- १. मनोविनोदका निम्ति गरिने टाढाको यात्रा;
सफरमैना- --- ना. --- सैनिक अभियानमा वा ठुलाबडाको सवारी चलाउँदा अघिअघि गएर बाटो, बास, रसदपानी आदिको बन्दोबस्त गर्ने सैनिक टोली; पेस्की फौज।
सफरी- --- वि. --- १. भ्रमणसित सम्बन्ध राख्ने; सफरसम्बन्धी । २. बोकेर हिँडाउनडुलाउन मिल्ने खाट; क्याम्पखाट। ३. सफर गर्दा लगाउन छरितो मानिएको अत्याधुनिक शैलीको, कोटसमेतको काम दिने कमिज।
सफल- --- वि. [सं.] --- १. गरेको प्रयास सार्थक वा सिद्ध भएको; कुनै कामकुरो फत्ते भएको। २. फलसहितको; फलयुक्त।
सफलता- ---  --- सफल हुने काम वा अवस्था।
सफलीभूत- --- वि. --- गरेको काम वा कुरो सफल भएको; कार्यसिद्धि भइसकेको।
सफा- --- वि. [अ.] --- १. धुलोमैलो वा कसर, फोहोर आदि नभएको; स्वच्छ; चम्किलो; साफ; सुग्घर । २. बिटुलो नभएको; शुद्ध; चोखो। ३. दोष, दाग वा छलकपट नभएको; निर्दोष; बेदाग; निष्कपट। ४. बुट्टा, धर्मो आदि नभएको; सादा।
सफाइ- --- ना. [सफा+आइ] --- १. सफा हुने छाँट; शुद्धता। २. सफा, सुग्घर गर्ने काम। ३. कुनै अपराधीलाई लागेको खतबात, मुद्दा आदिको निर्णय भई दोष वा अभियोग मेटिएर हुने छुटकारा; दोष वा अभियोगबाट हुने मुक्ति; पार पाउने वा निर्दोष साबित हुने काम। ४. हातको चतुऱ्याइँ; हातसाफ।
सफाइ पत्र- --- ना. --- लागेको दोष, अभियोग आदिबाट सफाइ पाएको कुरा लेखिएको कागत।
सफाचट- --- ना. [अ. सफा+चट] --- १. भएजति सबै सखाफ पार्ने वा सिध्याउने काम; सबै बेमाख। २. बिलकुल साफ; एकदम सफा।
सफाट्याम्पो- --- ना. --- ब्याट्री वा ग्याँसबाट चल्ने भएकाले धुवाँ नफाल्ने ट्याम्पो।
सफारी- --- ना. [अड्] --- १. जङ्गली जनावरको सिकार गर्ने वा अवलोकन गर्ने अभियान। २. हल्का खालको सुट ।
सफारी पार्क- --- ना. --- सिंह, बाघ, हात्ती, गैंडा आदि जङ्गली जनावरहरू स्वतन्त्र रूपमा विचरण गर्न पाउने गरी छुट्ट्याइएको जमिनको ठुलो भाग; वन्यजन्तु आरक्षण केन्द्र।
सफासफ- --- क्रि.वि. [सफा+सफा] --- एकदम सफासँग; खुलस्तसाथ। (उदा.- तिमी सफासफ भन न, कुरो के हो?)
सफासफी- --- क्रि.वि. --- सफासफ चालासित; खुल्लमखुल्ला; सफासफ। (उदा.- भेट त भयो, सफासफी कुरो हुन पाएन)।
सफासुग्घर- --- वि. [सफा+सुग्घर] --- सफा र सुग्घर रहेको; फोहोरमैला हुन नपाएको; स्वच्छ; निर्मल।
सफेद- --- वि. [अ.] --- १. सफा र सेतो; श्वेत। २. बुट्टा वा रङ्गीचङ्गी नभएको; सादा। ३. चम्कने; उज्ज्वल; सुकिलो।
सफेदी- --- ना. --- सफेद हुने छाँट; सेतोपन।
सब- --- वि. [सं. सर्व] --- भएभरको; सम्पूर्ण; तमाम; कुल; सारा। (सब कठिन अल्छीले, सब सहज उद्योगले- उखान)।
सब- --- वि. [अङ्.] --- मुख्यभन्दा एक श्रेणी तल्लो; नायब; सहायक; छोटो (जस्तो- सब-एकाउन्टेन्ट (नायब लेखापाल), सब-इन्सपेक्टर (सहायक निरीक्षक), सब-पोस्ट अफिस (छोटी हुलाक) इ.)।
सबन्ध- --- वि. [सं.] --- सर्तअनुसारको; प्रतिबन्धसहितको।
सबन्ध मुक्ति- --- ना. --- कुनै कैदीलाई तोकिएको समयमा पुनः झ्यालखानामा उपस्थित हुने गरी केही समय छोड्ने काम; सप्रतिबन्ध तथा आवधिक मुक्ति।
सबल- --- वि. [सं.] --- १. बलले युक्त; शक्तिशाली; बलियो। २. फौज वा सेनाले सज्जित ।
सबलीकरण- --- ना. --- कुनै ध्यानाकर्षित विषय वा वस्तुमा अझै चाख जगाउन गरिने क्रियाकलाप।
सबाई- --- ना. --- कागत बनाउने काममा प्रयोग हुने एक प्रकारको घाँस।
सबार- --- ना. [फा. सवार] --- सवारी (दिव्य.)।
सबासुदो- --- ना. [भो.ब.] --- लिम्बूको अमालमा मुद्दा फैसला भएपछि जित्नेले भलादमीलाई दिने दस्तुर ।
सबासुद्धो- --- ना. [सबा+सुद्ध] --- साउँसँगै लिइने सयकडा पचासका हिसाबले लाग्ने ब्याज वा दस्तुर, साँवासुद।
सबिता- --- ना. [सोभिता] --- हल्का रातो रङ हुने एक प्रकारको सेतो चम्किलो धातु।
सबुत/सबुद- --- ना. [अ. सबूत] --- १. मुद्दामामिला, झैझगडा आदिमा दसीप्रमाण, साक्षीसरजमिन, लिखतकागत आदि सबै कुरा ऐनले निर्देशित गरेअनुसार बुझ्न सकिने अवस्था वा तिनको समष्टि रूप (उदा.- सबै सबुत बुझेर फैसला भएमा नै ठिक न्याय पाइन्छ)। २. कुनै कुराको यथार्थ प्रमाण वा निस्सा।
सबेर- --- ना. [सं. सुबेला] --- १. उज्यालो हुनेहुने बेला; एकाबिहान; सखार। २. प्रातःकाल; बिहान। ३. कुनै तोकिएको समयभन्दा पहिलेको समय।
सबै- --- वि. [सब+नै] --- भएभरको जम्मै; सारा नै; सम्पूर्ण सबै कुरा चल, कीर्ति अचल- उखान।
सब्जा- --- ना. [फा.] --- १. कालो भाव मिसिएको सफेद रङको घोडा। २. असल जातको बम्बई आँपको एक प्रकार।
सब्जी- --- ना. [फा.] --- तरकारी; सागपात; सागसब्जी।
सब्लेंटो/सब्ल्याँटो- --- वि. [सं. सव्य+ऍटो/याँटो] --- लुगा, कागत आदिको सुल्टो (भाग); उल्टो वा बिब्ल्याँटो नभएको; सुल्टो। (उदा.- गन्जी बिब्ल्याँटो भयो, सब्ल्याँटो पारेर लाऊ)।
सभा- --- ना. [सं.] --- १. प्रवचन, भाषण, छलफल, विचार आदिका निम्ति एकत्रित जनसमूह; सार्वजनिक भेला। २. सभाभवन; बैठक। ३. कुनै उद्देश्यपूर्तिका निम्ति सङ्गठित सङ्घ वा संस्था। ४. सूर्य वा चन्द्रमाको वरिपरि देखिने बिम्ब अथवा मण्डल। ५. परिधि; वृत्त।
सभाकक्ष- --- ना. --- प्रतिनिधि सदस्यहरू वा आमन्त्रित व्यक्तिहरू भेला भई कुराकानी, सरसल्लाह आदि गर्ने, पत्रकारहरूसित भेटघाट गर्ने, कुनै समारोह सम्पन्न गर्ने जस्ता विभिन्न काम गरिने ठुलो दलान वा बैठककोठो।
सभागृह- --- ना. --- सभा गर्नका निम्ति निर्मित घर; सभा हुने ठाउँ वा घर;
```
-------------------

-------------------
```
सर्वाधिकरणाधिकृत --- ना. [सं.] --- लिच्छविकालीन सबै अड्डाको मुख्य हाकिम।
सर्वाधिकार- --- ना. [सं.] --- सम्बन्धित क्षेत्रको सबै कामकुरो गर्ने अधिकार; सबै किसिमको अख्तियार; सम्पूर्ण अधिकार।
सर्वाधिकार सम्पन्न --- वि. --- सबै प्रकारका अधिकारले युक्त; सबै प्रकारको अधिकारप्राप्त।
सर्वाधिकारी- --- ना. --- सबै किसिमका अधिकारले युक्त व्यक्ति; सबै अधिकार पाएको व्यक्ति वा अधिकारी।
सर्वास्तिवाद- --- ना. [सं.] --- कुनै वस्तु पनि असत् नभई सम्पूर्ण वस्तुको स्वत्व र अस्तित्व छ भन्ने एक दार्शनिक सिद्धान्त; बौद्ध धर्मको एक भेद।
सर्वास्तिवादी --- वि. --- सर्वास्तिवादमा विश्वास गर्ने; सर्वास्तिवादको अनुयायी।
सर्वे- --- ना. [सं.] --- हे. सर्भे।
सर्वेक्षक- --- ना. --- सर्वेक्षण गर्ने व्यक्ति वा अधिकारी।
सर्वेक्षण- --- ना. --- १. कुनै विषयको तथ्यपूर्ण जानकारीका लागि गरिने आधिकारिक निरीक्षण (जस्तो- भूसर्वेक्षण; वनसर्वेक्षण आदि)। २. कुनै विषयमा ध्यानपूर्वक गरिने विवेचना । ३. कुनै कुराका समसामयिक गतिविधि, प्रयोग र प्रवृत्तिसम्बन्धी अध्ययनका लागि सम्बन्धित क्षेत्रमा गई वा अध्ययनका विभिन्न साधनको उपयोग गरी तथ्य वा तथ्याङ्कहरूको सङ्कलन गरिने अनुसन्धानको विधि वा प्रक्रिया।
सर्वेश/सर्वेश्वर- --- ना. [सं.] --- सबैको भलो गर्ने ईश्वर; सबैका स्वामी।
सर्वेसर्वा --- वि. [सं.] --- कुनै विषय वा कामकुरासित सम्बन्धित सबै किसिमको सर्वोच्च अधिकार पाएको; सर्वाधिकारसम्पन्न।
सर्वोच्च- --- वि. [सं.] --- १. सबैभन्दा उच्च वा अग्लो। २. सबैभन्दा माथिल्लो तहको; सर्वश्रेष्ठ।
सर्वोच्च अदालत- --- ना. --- देशभित्रका मुद्दामामिलाको इन्साफ गर्ने र तल्लो तहका अदालतले गरेका न्यायिक निर्णयहरूका सम्बन्धमा आवश्यकतानुसार पुनर्विचार गर्ने सर्वोच्च न्यायिक संस्था।
सर्वोच्च सत्ता- --- ना. --- कुनै पनि देशको शासनपद्धतिको वास्तविक अधिकार; वास्तविक प्रभुसत्ता।
सर्वोच्च समादेश- --- ना. --- राष्ट्रका सर्वोच्च व्यक्तिबाट दिइएको आदेश।
सर्वोत्कृष्ट- --- वि. [सं.] --- सबैभन्दा उत्कृष्ट; सबभन्दा असल; सर्वश्रेष्ठ।
सर्वोत्तम --- वि. [सं.] --- सबैभन्दा उत्तम; सबैमा उम्दा; सर्वोत्कृष्ट।
सर्वोपरि- --- क्रि.वि. [सं.] --- सबैभन्दा माथिको; सबैभन्दा बढी।
सर्वोपरिता- --- ना. --- सर्वोपरि हुनाको भाव वा स्थिति; सर्वोत्कृष्टता।
सर्वोषधि --- ना. [सं.] --- दश प्रकारका औषधीहरूको समूह (कूट, जटामसी, हलेदो, बोझो, शिलाजित, श्रीखण्डचन्दन, रक्तचन्दन, कपुर, मोथे र नरिवल)।
सर्सराइ- --- ना. [√ सर्सराउ (+आइ)] --- सर्सराउने भाव, क्रिया वा प्रक्रिया।
सर्सराइनु- --- अ.क्रि. --- सर्सर आवाज आइनु।
सर्सराउनु- --- अ.क्रि. [सरसर+आउ+नु] --- हावा आदि चल्दा सरसर शब्द गर्नु; सऱ्याकसुरुक गर्नु; सरसराउनु।
सर्सिउँ/सस्यु- --- ना. [सं. सर्षप] --- तोरीका भन्दा केही ठुला पात, पहेंला फूल र तोरीका जस्ता कोसा हुने, दाना पेलेर तेल निकालिने एक जातको बोट; ठुलो किसिमको तोरी।
सल- --- ना. [सं. सर] --- १. गारो, पर्खाल आदि लगाउँदा राखिने ईंट वा ढुङ्गाको तह। २. दाउराको खलियोको चाङ। ३. तह; खात।
सलकी- --- वि. [सं. शलाका] --- चारै पाटा मिलेको; राम्रो।
सलक्क- --- क्रि.वि. [अ.मू. सलक्+क] --- १. मुखमा हालेको कुरो नचपाईकन एकै चोटि सजिलैसित निले झै गरी। २. पुष्ट शरीर भई राम्रो देखिने किसिमले। ३. लहलहाएर बढ्ने चालमा; सल्काइलो भएर।
सलगम/सलेगम- --- ना. [फा. शलगम] --- गाजर वा मुला जस्तै गरी जमिनभित्र फल्ने, तरकारी खाइने एक प्रकारको डल्लो कन्द; गान्टेमुला ।
सलज्ज- --- वि. [सं.] --- लाज भएको; लज्जायुक्त; लज्जालु।
सलतनत- --- ना. [अ. सल्तनत] --- १. कुनै राजा वा शासकद्वारा शासित देश; राज्य; मुलुक। २. कुनै राजा वा शासकको राज्यसञ्चालन गर्ने अधिकार। ३. शासनप्रबन्ध। ४. सम्झौता; सुलह।
सलबल- --- क्रि.वि. [सं. सल+बल] --- १. सर्प, गँड्यौला, माछा, किरा आदि चल्ने वा चलमलाउने गरी; सिलिङबिलिङ भएर। २. चुलबुले तालमा यताउति गर्दै; चलबल; चलमल। वि. ३. सलबलाउँदो।
सलबलाइनु- --- अ.क्रि. --- सलबल गरिनु।
सलबलाउँदो- --- वि. --- १. सलबल गर्ने; सलबले। २. सलबल परेको; लदबदो (अचार, तरकारी आदि)।
सलबलाउनु --- अ.क्रि. --- सर्प, गँड्यौला, माछा आदि बिस्तारै चल्नु; सिलिङबिलिङ गर्नु; चलमलाउनु।
सलबलिनु --- अ.क्रि. --- सलबलाउनु।
सलबले- --- वि. --- १. सलबल गर्ने बानी भएको; सलबलाउने। २. सलबलाउँदो ।
सलबल्याहट- --- ना. --- सलबल गर्ने भाव, स्थिति, क्रिया वा प्रक्रिया।
सलमा- --- ना. [अ. सलम] --- कपडा आदिमा किसिमकिसिमका बुट्टा आदि भर्ने काममा प्रयोग गरिने, सुनचाँदीबाट बनाइएको मसिनु बेरुवा तार।
सलवार- --- ना. [फा. शलवार] --- मोहोतो र जाङ ठुलो भएको महिलाहरूले लगाउने एक किसिमको सुरुवाल।
सलसल- --- क्रि.वि. [अ.मू. सल+अ (द्वि.)] --- १. नचपाईकन धमाधम निल्ने गरी। २. सलसलाउँदो ढङ्गले सप्रेर वा लहलहाउँदो जस्तो भएर । ३. पानी वा लेदो वस्तु बगे जस्तै गरी; सुलसुल।
सलसलती- --- क्रि.वि. --- अझै सलसल हुने गरी।
सलसलाइ- --- ना. --- सलसलाउने भाव, क्रिया वा प्रक्रिया।
सलसलाइनु- --- अ.क्रि. --- सलसल होइनु; सलबलाइनु।
सलसलाउँदो --- वि. --- १. सप्रेर रहरलाग्दो भएको; सलक्क परेको। २. हलक्क बढेको वा लहलहाउँदो। ३. देख्दा राम्रो र नरम; सलसल गर्दो (खानेकुरा, वस्तु आदि)। स्त्री. सलसलाउँदी।
सलसलाउनु- --- अ.क्रि. --- सप्रेर हलक्क बढ्नु, लहलहाउनु; सलक्क परेको हुनु।
सलसली- --- क्रि.वि. --- सलसल।
सलह- --- ना. [सं. शलभ] --- धान आदिको बाली विनाश गर्ने एक जातको पतङ्ग; बालीनाली, बोटबिरुवाको पातैसमेत खाएर ना‌ङ्गो पार्ने फट्याङ्ग्रोजस्तो उडुवा किरो।
सलहको बथान --- ना. --- १. सलहको बगाल। वि. २. अनगन्ती।
सलाई- --- ना. [सं. शलाका] --- १. बट्टाको बाहिर चौडाइका दुईतर्फ टाँसिएको कागतजस्तो पदार्थमा घोट्दा बल्ने, रासायनिक पदार्थ लागेको काठको मसिनु टुक्रो; घोटेर आगो पार्ने, टुप्पामा मसला लागेको काठको छेस्को; दियासलाई। २. औषधी, सुर्मा आदि लाउन बनाइएको एक किसिमको सुइरो; शलाका।
सलाद- --- ना. [अड्. स्यालाड] --- १. केरा, सुन्तला आदि फल र अन्य प्रकारका कन्द, मिठा मसलालाई दही आदिमा मिलाई वा नुन, खोर्सानी, अमिलो आदिसँग मिसाएर खाइने पदार्थ। २. काँचै खाइने एक प्रकारको कन्दको पात।
सलाम- --- ना. [अ.] --- १. आदरका निम्ति खुला दाहिने हत्केलो बाहिरपट्टि पर्ने गरी शिरमा राखी, औंलाले माथिल्लो निधार छोई गरिने फौजी ढाँचाको अभिवादन; प्रणाम; कुर्नेस। २. राणाकालमा अन्यायमा परेकाले बिन्तीपत्र दिई वा ठाडै प्रधानमन्त्रीछेउ न्याय माग्न कराउने प्रथा।
सलामी- --- ना. [अ.] --- १. ठुला वा उच्च पदका व्यक्तिलाई तोप पड्काएर गरिने सम्मान। २. सैनिकहरूले प्रणाम गर्ने एक पद्धति। ३. बाजा बजाई विशेष किसिमले अभिवादन गर्ने प्रक्रिया। ४. उच्च व्यक्तिहरूलाई सलाम गर्दा चढाइने भेटी । ५. मुख्य शासकले वर्षको एक पटक नजरानाका रूपमा जागिरदार, ठेकदार आदिसँग कट्टा गरी लिने रकम। ६. ओरालो परेको ठाउँ; तेर्पे परेको जमिन।
सलिफा- --- ना. [सं. श्रीफल] --- १. गिर्खागिर्खा परेको, हरियो बोक्रो हुने, भित्र काला, चिल्ला, लाम्चा बियाँ हुने एक प्रसिद्ध फल। २. आँट।
सलिल- --- ना. [सं.] --- जल; पानी।
सलील- --- वि. [सं.] --- १. लीला गर्ने; लीलारत; लीलायुक्त। २. क्रीडा गर्ने; क्रीडाशील; खेलबाडी।
सलेदो --- ना. --- बाल्नाका निम्ति टुकी, लालटेन आदि बत्तीका भाँडाभित्र हालिने सुत्लो; फित्ता।
सल्कनु- --- अ.क्रि. [अ. शोल?] --- १. आगो, बत्ती आदि बल्न सुरु गर्नु। २. आगोको सानो बिउबाट बल्न सुरु गरेर एक ठाउँबाट अर्को ठाउँमा फैलनु। ३. एक ठाउँमा लागेको वा सुरु भएको रोग अर्को ठाउँमा पनि पुग्नु। ४. रिसले भित्रभित्रै चुर हुनु; मुरमुरिनु।
सल्काइ- --- ना. --- सल्कने तथा सल्काउने भाव, क्रिया वा प्रक्रिया।
सल्काइनु- --- क.क्रि. --- १. आगो, बत्ती आदि बालिनु। २. रोग आदि सारिनु ।
सल्काइलो- --- वि. [सलक्क+आइलो] --- सलक्क परेको; सप्लाएको र मिलेको कदको।
सल्काउनु- --- स.क्रि. [सल्क+आउ+नु] --- १. आगो बत्ती आदि बाल्नु; बल्ने बनाउनु। २. रोगहरू एक ठाउँबाट अर्को ठाउँमा पुऱ्याउनु। ३. कसैलाई रिस उठ्ने बनाउनु।
सल्किनु- --- अ.क्रि. [सल्क+इ+नु] --- १. सल्कनु। २. सरुवा रोग फैलिनु। ३. दन्किनु।
सल्क्याइ- --- ना. --- सल्किने भाव, क्रिया वा प्रक्रिया।
सल्याकसुलुक --- क्रि.वि. [सलक्क+सुलुक्क] --- १. मुखमा हालेको कुरो दाँतले नचपाईकन सुलुत्त निल्ने गरी; सलक्क । २. सलबल।
सल्याङबल्याङ- --- क्रि.वि. [सलबल] --- १. सर्प, गँड्यौला आदिको समूह चलमलाउने वा सलबलाउने गरी; सल्याङसुलुङ। २. उत्सुकता देखाउने वा तरखराउने गरेर । ३. धेरै किरा एकैसाथ चल्ने-चल्मलाउने किसिमसित; स्याउँस्याउँ।
सल्याङसुलुङ- --- क्रि.वि. [सल्याङबल्याङ] --- सलबल; सल्याकसुलुक।
सल्ल- --- क्रि.वि. [अ.मू. सल्+ल] --- १. पानी आदि तरल पदार्थ राम्ररी बग्ने गरी। २. सर्प आदि उरग प्राणी दगुर्ने किसिमले।
सल्लाह- --- ना. [अ. सलाह] --- १. कुनै कामकुरामा अर्कालाई दिइने वा अर्काबाट लिइने सुझाउ; सम्मति; परामर्श। २. मत; राय। ३. कसैलाई दिइने वा कसैबाट लिइने हितका कुरा; उपदेश; अर्ती। ४. मेल; मतो।
सल्लाहकार- --- वि. [अ. सलाह + सं. कार] --- आवश्यकतानुसार सल्लाह दिने; परामर्शदाता।
सल्लाहकार सभा- --- ना. --- १. संसद्‌को चुनाव हुनुभन्दा अगाडि, आफूलाई प्राप्त अधिकारबमोजिम संसद्ले झै काम गर्न खडा गरिएको जनप्रतिनिधिहरूको सभा। २. कुनै विषयमा सल्लाह दिनाका निम्ति आमन्त्रित व्यक्तिहरूको सभा।
सल्ली- --- ना. [सल्लो+ई] --- १. जोत्दा गोरुको काँधमा राखिने जुवा। वि. २. सल्लाको सोझी; सल्लो बराबरको (जस्तो- तीन सल्ली घाम)।
सल्लेझार- --- ना. [सल्लो+ए+झार] --- सेता फूल र मसिना लाम्चा पात हुने गाईबस्तुलाई खुवाइने वा खुवाउन हुने एक जातको झार।
सल्लेनी- --- ना. [सल्लो+एनी] --- १. काँक्राको बियाँजस्तो लाम्चो हुने एक जातको धान। २. सल्लाघारी; सल्लेरी।
सल्लेपिर/सल्लेबिर- --- ना. [सं. सल्लकी+पर्ण] --- सल्लाको सुकेर झरेको पात।
सल्लेरी- --- ना. [सल्लो+एरी] --- १. सल्लाका रुखहरू धेरै भएको वन; सल्लाघारी। २. सगरमाथा अञ्चलको पहाडी भागमा पर्ने एक बस्ती।
सल्लो- --- ना. [सं. सल्लकी] --- झुप्पा परेको चमरको आकारको सिन्काजस्तो पात हुने, ठुलठुला खस्रा फल फल्ने, पहेंला फूल फुल्ने, खोटो निस्कने, चुरोलाई चिरेर दियालो बनाउन सकिने एक जातको अग्लो वृक्ष; एक जातको देवदारु।
सल्ल्यान- --- ना. --- नेपालको मध्य पश्चिमाञ्चल विकास-क्षेत्रअन्तर्गत राप्ती अञ्चलमा (दाङ जिल्लाको उत्तरतिर) रहेको, पहिलेको एक सामन्त राज्य र अहिलेको एक जिल्ला।
सल्ल्यानी- --- वि. --- सल्ल्यानमा हुने; सल्ल्यानको; सल्ल्यानसम्बन्धी।
सवर्गीय --- वि. [सं.] --- एउटै वर्गको; समान पेसाको।
सवर्ण- --- वि. [सं.] --- १. एउटै वा समान जातको; एउटै वा समान वर्णको। २. एउटै वा समान रङको । ३. हिन्दुहरूका चार जातिभित्रको। ना. ४. व्याकरणमा उच्चारणका दृष्टिले एउटै स्थान
```
-------------------

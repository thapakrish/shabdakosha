-------------------
```
सुबोध --- वि. [सं.] --- १. सजिलैसित बुझ्न सकिने; बोधगम्य; सुगम। ना. २. राम्रो बोध वा ज्ञान।
सुबोल- --- ना. [सु+बोली] --- राम्रो बोलीवचन; असल वा हितकारी कुरो ।
सुब्बा- --- ना. [अ. सूब] --- १. नायब सुब्बाभन्दा माथि र मीर सुब्बाभन्दा तलको एक निजामती दर्जा (हाल सरकारी सेवामा राजपत्र अनङ्कित प्रथम श्रेणीमा नायब सुब्बाको पद मात्र प्रचलित)। २. लिम्बू जातिको मानबोधक शब्द।
सुब्बाङ्गी- --- ना. --- १. सुब्बाको दर्जा वा काम। २. सुब्बाको मानपदवी।
सुब्बिनी --- ना. --- सुब्बाकी पत्नी; सुब्बेनी।
सुब्बेनी- --- ना. --- सुब्बिनी।
सुम्नु- --- अ.क्रि. [सं. शुभ+नु] --- १. राम्रो फलिफाप हुनु; शुभ हुनु; फाप्नु। २. ओखतीले फाइदा गर्नु।
सुभग- --- वि. [सं.] --- १. सुन्दर; प्यारो। २. भाग्यवान्; असल भाग्य भएको।
सुभगा- --- वि. --- १. पति भएकी; सुहागिनी; सौभाग्यवती (स्त्री)। २. सुन्दरी।
सुभट- --- ना. [सं.] --- महान् योद्धा वा वीर; ठुलो लडाका।
सुभद्रा- --- ना. [सं.] --- १. कृष्णकी बहिनी; अर्जुनकी पत्नी। २. दुर्गाको मूर्ति वा रूप।
सुभा- --- ना. [अ. सुबह] --- शङ्का; सन्देह।
सुभावना- --- ना. [सं.] --- राम्रो भावना; असल विचार।
सुभाशङ्का- --- ना. [अ. सुब्ह+शक] --- अनिष्ट हुने त्रास; कुनै खराबीको आशङ्का।
सुभाषिणी- --- वि. [सं.] --- राम्रो बोली भएकी; सुरिलो गला भएकी (स्त्री)।
सुभाषित- --- ना. [सं.] --- १. सारगर्भित सुन्दर उक्ति; राम्रो कथन; सूक्ति। वि. २. राम्रोसँग सोचिएको वा भनिएको। ३. राम्रो भाषण गर्ने; वाग्मी।
सुभाषी- --- वि. [सं.] --- १. मिठो बोली वचन भएको; मधुरभाषी। २. राम्ररी भाषण गर्ने; वाग्मी।
सुभिक्ष- --- ना. [सं.] कथ्य. सुभिच्छे। --- अन्नबाली राम्रो भएको समय; सहकाल।
सुभिनु- --- अ.क्रि. [सुम्+इ+नु] --- सुभ्ने होइनु; फापिनु।
सुभो- --- वि. [प्रा. सं. शुभ] --- १. भलो; कल्याणकारी; शुभ। २. आफूलाई फाइदा गर्ने; फाप्ने।
सुमङ्गल- --- वि. [सं.] --- १. ज्यादै मङ्गल गर्ने; कल्याणकारी। ना. २. शुभ लक्षणको वस्तु।
सुमङ्गली- --- ना. --- १. विवाहमा गरिने मङ्गलकार्य। २. विवाहमा दुलहीलाई सिन्दूर हाल्दा पढिने मन्त्र।
सुमडी- --- वि. [फा. शूम] --- १. अशुभ, कृपण। २. अल्छी र लोसे। ३. कुनै कुराको वास्ता नगर्ने।
सुमति- --- ना. [सं.] --- १. असल मति; सुबुद्धि। वि. २. ज्यादै बाठो; चतुर; बुद्धिमान्।
सुमन- --- ना. [सं.] --- १. फूल; पुष्प। २. राम्रो मन; प्रसन्न मन।
सुमन्त्र- --- ना. [सं.] --- १. राम्रो वा असल मन्त्र। २. राजा दशरथका मन्त्री; बग्गी हाँक्ने सारथि। ३. राम्रो सल्लाह; असल सुझाउ।
सुमन्त्रित --- वि. --- १. मन्त्रले राम्ररी फुकफाक गरिएको। २. राम्रो सल्लाहद्वारा तयार गरिएको।
सुमर्नु --- स.क्रि. --- १. भाले पशुहरूलाई खसी पार्नु; अण्डकोष निष्कृय बनाउनु। २. कुनै मालमत्ताको उपभोग गर्नु; भोगचलन गर्नु। ३. छोरीबुहारीलाई खुबसँग काममा जोत्नु।
सुमराइ- --- ना. --- सुमर्ने भाव, क्रिया वा प्रक्रिया।
सुमराइनु- --- क.क्रि. --- सुमर्न लाइनु।
सुमरिनु --- क.क्रि. --- सुमर्ने काम गरिनु; खसी पारिनु।
सुमसुम- --- क्रि.वि. --- १. बिस्तारै छाम्ने वा सुमसुम्याउने गरी। २. कामगराइमा ढिलो चालसँग।
सुमसुम्याइ- --- ना. --- सुमसुम्याउने भाव, क्रिया वा प्रक्रिया।
सुमसुम्याइनु- --- क.क्रि. --- सुमसुम्याउन लाइनु; मुसारिनु।
सुमसुम्याउनु- --- स.क्रि. --- १. बिस्तारै हातले प्रेम वा माया गरेर छुनु; मुसार्नु। २. हल्का किसिमले हातगोडा आदि मिच्नु; हल्का मर्दन गर्नु।
सुमसुम्याहट --- ना. --- सुमसुम्याउने भाव, गुण वा क्रिया; सुमसुम्याइ।
सुमान्य- --- वि. [सं.] --- विशेष रूपले मान्नुपर्ने; प्रतिष्ठित।
सुमार्ग- --- ना. [सं.] --- १. राम्रो वा असल बाटो; सुपथ। २. राम्रो बानीबेहोरा; सदाचार।
सुमित्रा --- ना. [सं.] --- लक्ष्मण र शत्रुघ्नकी आमा; राजा दशरथकी रानी।
सुमुख- --- वि. [सं.] --- १. राम्रो मुख भएको; सुन्दर अनुहारको। २. राम्रो ढोका भएको; दक्षिणतिर मुख फर्केको (द्वार)। ३. प्रफुल्ल। ना. ४. राम्रो मुख। ५. मिठो बोली। ६. शिव। ७. गणेश।
सुमुखी- --- वि. --- १. राम्रो मुख भएकी (स्त्री)। ना. २. प्रत्येक पाउमा क्रमशः सात जगण, एक लघु र एक गुरु हुने वार्णिक छन्द । ३. सुन्दरी स्त्री।
सुमेरु- --- ना. [सं.] --- १. पुराणअनुसार पर्वतहरूको राजा मानिएको देवताहरूले सभा गर्ने सुनको पर्वत । २. उत्तरी ध्रुव। ३. जपमालाको जोर्नीको बिचमा राखिने रुद्राक्ष वा तुलसी काठको ठुलो दाना; सुमेर्नी। ४. हुक्काको चिलिम राख्ने ठाउँ, चिलिम अड्याउने हुक्काको ठाडो सोतो। ५. मन्दिरको गजुर।
सुमेरु महासागर- --- ना. --- उत्तरी ध्रुववरिपरिको महासागर।
सुमेरु वृत्त- --- ना. --- उत्तरी ध्रुवदेखि बाहिर ६६१/२अंशको अक्षांशबाट खिचिएको रेखा।
सुमेर्नी- --- ना. [सं. सुमेरु] --- जपमालाको दुईपट्टिको मुख जोडिएको ठाउँमा राखिने रुद्राक्ष, मुगा आदिको ठुलो दाना।
सुम्ठ्याइ- --- ना. [√ सुम्ठ्याउ (+आइ)] --- १. सुम्ठ्याउने वा गुटमुट्याउने भाव, क्रिया वा प्रक्रिया।
सुम्ठ्याइनु- --- क.क्रि. --- सुम्ठ्याउने काम गरिनु।
सुम्ठ्याउनु- --- स.क्रि. [सम्ठ्याउ+नु] --- १. लट्ठी, कोर्रा आदिले पिट्नु। २. गुटमुट्याउनु।
सुम्पनु- --- स.क्रि. [समर्पण+नु] --- १. कुनै मालसामान अरूका जिम्मा लाउनुः बुझाउनुः सुपुर्द गर्नु। २. समर्पण गर्नु; दिनु।
सुम्पाइ- --- ना. --- सुम्पने भाव, क्रिया वा प्रक्रिया।
सुम्पाइनु- --- क.क्रि. --- सुम्पन लाइनु।
सुम्पाउनु- --- प्रे.क्रि. --- सुम्पन लाउनु।
सुम्पिनु- --- स.क्रि. क.क्रि. --- १. सुम्पनु। २. सुम्पने काम गरिनु; मालमत्ताको जिम्मा लाइनु।
सुम्पुवा- --- वि. [सुम्प + उवा] --- १. जिम्मा लगाइएको वा सुम्पिएको; बुझाइएको। ना. २. अपराध गर्ने व्यक्तिलाई कसुरअनुसारको दण्ड दिलाउन सम्बन्धित अदालतमा सुम्पने काम; सुपुर्दगी। ३. जिम्मा लाउने काम।
सुम्पुवा पुर्जी- --- ना. --- कुनै अपराधमा सजाय पाएको व्यक्तिलाई जेलखानामा राख्ने अधिकारपत्र; अपराधीलाई जेलमा पठाउन अधिकारप्राप्त व्यक्तिद्वारा जारी गरिएको लेखोट।
सुम्बा- --- ना. [फा. सुम्ब] --- १. तिखो टुप्पो हुने, मोटो लट्ठीजस्तो तमौटेको ज्याबल। २. रुखको सोझै तल गएको मोटो मूल जरो। ३. ठुलो सर्प।
सुम्लिनु- --- अ.क्रि. [सुम्लो+इ+नु] --- १. फुल्नु, सुनिनु। २. मोटाउनु; हृष्टपुष्ट हुनु (निन्दार्थमा)। ३. पेट बोक्नु; गर्भिणी हुनु (व्यङ्ग्यार्थमा)।
सुम्लो- --- ना. [सं. शुल्ल] --- १. कुट्दा, बजारिँदा वा पिलिँदा मस्याइला ठाउँमा सुनिएर उठेको मासुको लोलो। २. मुछेको पिठो आदिको लाम्छो लोलो। ३. केही उठेको लम्च्याइलो पानीको तरङ्ग। ४. सुन, चाँदी आदि धातुको सोठो।
सुम्ल्याइ- --- ना. [√ सुम्लि (+आइ)] --- १. सुम्लिने भाव, क्रिया वा प्रक्रिया। [सुम्लाउ+आइ] २. सुम्लाउने भाव, क्रिया वा प्रक्रिया।
सुम्ल्याइनु- --- क.क्रि. --- सुम्लाउन लाइनु; फुलाइनु।
सुम्ल्याउनु- --- स.क्रि. --- १. फुलाउनु। २. स्त्रीसम्भोग गर्नु। ३. गर्भाधान गराउनु।
सुयश- --- ना. [सं.] --- राम्रो कीर्ति; उत्तम यश; सुकीर्ति।
सुयोग- --- ना. [सं.] --- १. शुभ योग वा मुहूर्त। २. सुअवसर; राम्रो मौका।
सुयोग्य --- वि. [सं.] --- अति योग्य; ज्यादै लायक।
सुयोधन- --- ना. [सं.] --- १. कौरव वंशका राजा धृतराष्ट्रका छोरा; दुर्योधन। वि. २. राम्रो लडाका; असल योद्धा।
सुर- --- ना. [सं.] --- १. देवता। २. सूर्य। ३. ऋषि वा मुनि।
सुर२- --- ना. --- कुना; कोण।
सुर३- --- ना. --- १. अभिप्राय; आशय; आँट। २. होस; चैतन्य। ३. तल्लीनता; धुन ।
सुर- --- ना. [सं. स्वर] --- गानाबजानाको स्वर; ध्वनि।
सुरक्षण- --- ना. [सं.] --- १. कर्जा लिँदा कानुनबमोजिम धितो राख्न सकिने सम्पत्ति वा तत्सम्बन्धी कागजात । २. औषधीको सिसीको सुरक्षाका लागि गरिने बेरुवा; प्याक।
सुरक्षा- --- ना. [सं.] --- राम्रो बचाउ; समुचित रक्षा।
सुरक्षा ऐन- --- ना. --- शान्ति-सुरक्षाको ऐन।
सुरक्षा कानुन --- ना. --- शान्तिसुरक्षाको कानुन।
सुरक्षा गार्ड- --- ना. --- सुरक्षाका लागि राखिएको रक्षक।
सुरक्षा परिषद्- --- ना. --- राष्ट्रहरूमा परस्पर लडाइँझगडा हुन नपाओस् भनी यथासम्भव प्रयत्न गर्ने, संयुक्त राष्ट्रसङ्घको एक अङ्ग वा कार्यकारिणी निकाय।
सुरक्षात्मक- --- वि. --- १. सुरक्षाका विचारले गरिने (काम कारबाई)। २. सुरक्षासम्बन्धी; सुरक्षाको।
सुरगज- --- ना. [सं.] --- इन्द्रको हात्ती; ऐरावत।
सुरगुरु- --- ना. [सं.] --- देवताका गुरु; बृहस्पति।
सुरङ्ग- --- वि. [सं.] --- १. राम्रो रङ्ग भएको; सुन्दर वर्णको। ना. २. सुन्दर रङ्ग; राम्रो रङ्ग। ३. सुन्तला। ४. सिँदुर।
सुरत- --- ना. [सं.] --- रतिक्रीडा; कामक्रीडा; स्त्रीसम्भोग।
सुरत- --- ना. [अ. सूरत] --- तास वा गन्जिफाको एउटा चित्राकृति; सुरथ।
सुरतरङ्गिणी- --- ना. [सं.] --- १. आकाशगङ्गा। २. भागीरथी नदी। ३. सरयू नदी; कर्णाली नदी।
सुरतरु- --- ना. [सं.] --- १. कल्पवृक्ष। २. देवदारु।
सुरतार- --- ना. [सुर+तार] --- कामको थालनी; सुरसार।
सुरधनु- --- ना. [सं.] --- इन्द्रेनी; इन्द्रधनु।
सुरधाम- --- ना. [सं.] --- देवलोक; स्वर्ग।
सुरधुनी- --- ना. [सं.] --- गङ्गा।
सुरधेनु- --- ना. [सं.] --- कामधेनु।
सुरनारी- --- ना. [सं.] --- देवाङ्गना; देववधू।
सुरपुर- --- ना. [सं.] --- १. देवताहरूको राजधानी; अमरावती। २. स्वर्ग।
सुरभि ना. [सं.] --- १. कामधेनु। २. गाई। ३. बास्ना; सुगन्ध। ४. पृथ्वी। ५. तुलसी। ६. सुन। ७. मदिरा। ८. वसन्त ऋतु। वि. ९. बास्ना आउने; सुगन्धी। १०. सुन्दर; मनोरम; राम्रो।
सुरभित- --- वि. --- सुरभियुक्त; बास्ना आउने बनाइएको; सुगन्धित; सुवासित ।
सुरमई- --- वि. [फा.] --- सुर्माको जस्तो हल्का निलो वा कालो (रङ)।
सुरमणि --- ना. [सं.] --- चिन्तामणि (रत्न)।
सुरम्य- --- वि. [सं.] --- खुब राम्रो; अति रमणीय; असाध्य सुन्दर।
सुरमा- --- ना. --- हे. सुर्मा।
सुरराज- --- ना. [सं.] --- देवताका राजा; देवराज; इन्द्र।
सुरलोक- --- ना. [सं.] --- देवताको लोक; देवलोक; स्वर्ग।
सुरस- --- वि. [सं.] --- १. राम्रो रस भएको; रसिलो। २. मिठो; स्वादिष्ट। ना. ३. जल; पानी। ४. सुखभोग; आनन्द । ५. प्रेम; प्रणय।
सुरसता --- ना. --- सुरस हुनाको भाव, गुण वा अवस्था; रसिलोपन।
सुरसा- --- ना. [सं.] --- १. पुराणअनुसार नागहरूकी आमा बताइएकी रामायणप्रसिद्ध एक राक्षसी। २. दुर्गाको एक नाम । ३. सर्पगन्धा।
सुरसार- --- ना. [अ. शुरूआत] --- कुनै कामको थालनी; कामको प्रारम्भिक तरखर।
सुरसुन्दरी- --- ना. [सं.] --- १. देवकन्या; देवाङ्गना। २. अप्सरा; परी।
सुरसुर- --- क्रि.वि. [अ.मू. सुर्+अ (द्वि.)] --- १. तरल पदार्थ थोरथोरै पिउने गरी। २. ससाना प्राणी घस्रेर हिँड्ने चालसँग। ३. डोरी, धागो, आदि बिस्तारै फुस्कने वा तान्ने क्रममा
सुरसुरती/सुरसुरी- --- क्रि.वि. --- अझै छिटो सुरसुर हुने चालसँग।
सुरा- --- ना. [सं.] --- १. रक्सी; मदिरा; मद्य। २. सोमरस। ३. जल; पानी।
सुराक/सुराख/सुराग- --- ना. [तु. सुराग] --- गुप्त रूपले अपराध, षड्यन्त्र आदिको सूत्र पत्ता लगाउने काम; थाहा; पत्ता; सुइँको।
सुराकी- --- वि. --- सुराक लाउने; सुराक दिने (व्यक्ति, वस्तु वा कार्य)।
```
-------------------

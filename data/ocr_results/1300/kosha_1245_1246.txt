-------------------
```
सञ्जात --- व्यक्त। ना. ३. --- पुराणका अनुसार एक प्राचीन जाति।
सञ्जात बलि- --- वि. १. --- मरेको प्राणीको मासु खाने। ना. २. डुम कौवा।
सञ्जीवन- --- ना. [सं.] --- १. राम्रो वा स्वस्थ जीवन। २. कसैको सहवासमा जीवन बिताउने काम। ३. पुनर्जीवन दिने एक बुटी; सञ्जीवनी। ४. एक नरकको नाम।
सञ्जीवनी- --- ना. --- १. मरेको व्यक्तिलाई पुनर्जीवित पार्ने भनिएको एक प्रसिद्ध अमृत। २. त्यस्तो बुटीविशेष।
सट- --- ना. [अड्.] --- रोकिने वा बन्द हुने काम; टुटाइ। (उदा.- आज बिजुली सट भएछ)।
सटक- --- ना. [√ सडक] --- सडक।
सटक सीताराम --- ना. --- कसैलाई थाहापत्तै नदिई सुटुक्क भाग्ने काम; सुइँकुच्चा ठोकाइ।
सटनी- --- ना. [साट्+अनी] --- १. कुनै वस्तु परस्पर साट्ने काम; सटही; सटानी। २. साटफेर गर्दा लाग्ने दस्तुर; बट्टा।
सटरपटर- --- ना. [सट्ट+पट्ट] --- कुनै काममा फुर्तीफार्ती देखाउने वा विशेष सक्रिय हुने चाल।
सटही- --- ना. [√ साट्] --- १. वस्तु वा मुद्रा विनिमय गर्ने वा साट्ने काम; भजाउने काम; सटनी। २. रुपियाँपैसा आदि विनिमय गर्दा लाग्ने दस्तुर, बट्टा।
सटही काउन्टर- --- ना. --- कुनै ब्याङ्कअन्तर्गत वैदेशिक मुद्रा साट्न तोकिएको ठाउँ।
सटही दर- --- ना. --- मुद्राविनिमय आदिका निम्ति केन्द्रीय वा राष्ट्रबैङ्कद्वारा निर्धारित विभिन्न मुद्राको दर वा भाउ।
सटाइ- --- ना. [√ साट् (+आइ)] --- साट्ने काम वा किसिम; भजाइ।
सटाइनु- --- क.क्रि. --- साट्न लाइनु।
सटाउनु- --- प्रे.क्रि. --- साट्न लाउनु।
सटानी- --- ना. --- हे. सटनी।
सटासट- --- क्रि.वि. [अ.मू. सट्+आ+सट] --- १. कुनै काम छिटोछिटो गर्ने गरी; धमाधम। २. फुर्तीसाथ हिँड्ने चालले; फटाफट।
सटीक- --- वि. [सं.] --- टीकाद्वारा अर्थ खुलस्त पारिएको; टीका वा व्याख्यासहितको।
सटुवा- --- वि. [साट्+उवा] --- १. साट्ने काम गरेको; सटही गरेको। २. साट्ने; सटनी गर्ने।
सट्कनु- --- अ.क्रि. --- १. कसैले चालै नपाउने गरी लुसुक्क हिँड्नु; सुटुक्क जानु; भाग्नु। २. शरीरका नसा रड्केर पीडा हुनु; झस्को पस्नु। ३. मानसिक स्थिति वा मस्तिष्क खजमजिनु; छँटाहापन आउनु।
सट्काइ- --- ना. --- सट्कने वा सट्काउने क्रिया वा प्रक्रिया।
सट्काइनु- --- क.क्रि. --- सट्कन लाइनु।
सट्काउनु- --- स.क्रि. --- १. प्रायः चिनजानको व्यक्तिद्वारा कसैले थाहा नपाउने गरी धनमाल सुटुक्क लैजानु; आँखा छलेर चोर्नु। प्रे.क्रि. सट्कने पार्नु।
सकिनु- --- अ.क्रि. --- १. सट्कने काम होइनु। २. सट्कनु।
सट्को- --- ना. --- १. चाल नपाइने किसिमले आउने वा जाने गति। २. पलक झिम्क्याउनुभरको क्षण। (उदा.- एकै सट्कोमा माल त गायब भइसकेछ)।
सट्क्याइ- --- ना. --- सकिने भाव, क्रिया वा प्रक्रिया।
सट्क्याहट- --- ना. --- सकिने भाव, स्थिति वा क्रियाप्रक्रिया।
सट्ट- --- क्रि.वि. [अ.मू. सट्+ट] --- १. गर्नुपर्ने कामकुरो तुरुन्त वा सफाईका साथ गर्ने गरी। २. कुनै वस्तु झटपट सुटुक्क झिक्ने चालले। ३. भएको वस्तु सबै सिद्ध्याउने गरेर।
सट्टक- --- ना. [सं.] --- अठार उपरूपकमध्ये एक; प्रवेशक, विष्कम्भक केही नहुने र प्रशस्त मात्रामा अद्भुत रसमात्रै पाइने प्राकृत भाषाको उपरूपकको एक भेद।
सट्टा- --- ना. [प्रा. सट्ट] --- १. वस्तुका निम्ति दिइने कुनै अर्को वस्तु; साटो; बदला। २. साट्ने काम; सटही।
सट्टापट्टा- --- ना. --- परस्परमा एउटा वस्तु दिएर अर्को वस्तु लिने काम; साटफेर; विनिमय।
सट्टाबिदा --- ना. --- सार्वजनिक बिदाका दिनमा काम गर्नुपर्ने कर्मचारीले अर्को कुनै दिनमा बिदा पाउने व्यवस्था।
सट्टाबिर्ता- --- ना. --- १९६२ सालमा सरकारबाट पाहिक पर्ने जग्गा हरण भई त्यसको सट्टामा दिइएको वा नयाँ मन्जुर गरिएको बिर्ता जग्गा।
सट्टाभर्ना --- ना. --- आफूले लिएको कुनै वस्तु खती हुँदा वा हराउँदानासिँदा साटो दिइने अर्को वस्तु अथवा त्यस्तो वस्तु साटो दिने काम।
सट्ठी- --- ना. [सं. सट्ट] --- लिनुदिनुपर्ने रकम वा चिजको छिनाफाना; फच्चे; चुक्ती।
सट्याकसुटुक- --- क्रि.वि. [(द्वि.) अ.मू. सुटुक्+अ] --- १. गरिएका कामकुरा छिपाएर वा कसैलाई स्पष्ट थाहा नदिईकन। २. आकलझुकल आउने वा जाने चालसँग। ३. गोप्य कुराको धेरथोर सुइँको पाएर। ना. ४. गुप्ती कुरो वा व्यवहार।
सठिया- --- वि. [साठी+इया] --- १. रोपेको साठी दिन वा दुई महिनामा पाक्ने र हुने। ना. त्यस्तरी पाक्ने धान, मकै आदि बाली वा अन्न।
सठिया भटमास --- ना. --- मसिनु सेतो गेडा हुने, एक जातको भटमास।
सड्नु- --- अ.क्रि. [प्रा. सड्+नु] --- १. घाम, पानी आदिका प्रभावले दुर्गन्ध वा अमिलोपन पैदा हुने गरी कुनै चिजमा विकार आउनु; कुहुनु; गल्नु। २. काठ आदि मकाउनु; बिग्रनु। ३. निष्क्रिय हुनु। ४. पतित हुनु।
सडक- --- ना. [सं. सगर] --- टाढासम्म पुगिने वा सर्वसाधारण जनता हिँड्ने फराक राम्रो बाटो; मोटर चल्ने मूल बाटो; राजमार्ग।
सडक विभाग- --- ना. --- यातायात मन्त्रालयअन्तर्गत रहेको, नयाँ सडकको निर्माण गर्ने र भएका सडकहरूको जीर्णोद्धार तथा मर्मत गर्ने एक प्रमुख अड्डा।
सडक मार्ग- --- ना. --- मोटर, कार, बस आदि गुड्ने बाटो।
सडन- --- ना. [सड्+अन] --- १. सडेको चिज वा व्यक्ति। २. सड्ने काम।
सडन्ते- --- वि. [सड्+अन्ते] --- सड्न लागेको; सड्ने स्वभावको।
सडल- --- ना. [सड्+अल] --- सडेबिग्रिएको वस्तु वा व्यक्ति।
सडलपडल- --- ना. --- १. सडेबिग्रिएर काममा नआइरहेको वस्तु। वि. २. सडे-पडेको।
सडाइ- --- ना. [√ सड् (+आइ)] --- १. सड्ने भाव, क्रिया वा प्रक्रिया। [सडाउ+आइ] २. सडाउने भाव, क्रिया वा प्रक्रिया।
सडाइनु- --- क.क्रि. --- सड्ने पारिनु।
सडाउनु- --- प्रे.क्रि. --- सड्ने पार्नु; नराम्रो अवस्थामा पुऱ्याउनु; बिगार्नु।
सडिनु- --- अ.क्रि. --- सड्ने हुनु।
सडियल --- वि. --- १. सडेको वा कुहिएको; सड्ने जातको। २. नासिने र बिग्रिने; बेकम्मा।
सडुवा- --- वि. --- सड्ने खालको; सड्न लागेको। स्त्री. सडुवी।
सड्कनु- --- अ.क्रि. --- हे. सट्कनु।
सड्ङ्कन्ताम्- --- वि. --- १. सड्कने बानी भएको। ना. २. सुइँकुच्चा; भगाइ।
सड्काइ- --- ना. --- सड्कने तथा सड्काउने भाव, क्रिया वा प्रक्रिया।
सड्काइनु- --- क.क्रि. --- सड्कन लाइनु।
सड्काउनु- --- प्रे.क्रि. --- सड्कने पार्नु; सट्काउनु।
सड्कुवा- --- वि. --- सड्कने स्वभावको; सड्केको।
सड्को --- ना. --- सट्को।
सत्- --- वि. [सं.] --- १. सत्तायुक्त; वर्तमान; विद्यमान; मौजुद। २. वास्तविक; यथार्थ; सत्य। ३. टिकिरहने; स्थायी; नित्य। ४. धर्मात्मा; पुण्यात्मा। ५. उच्च; श्रेष्ठ; उत्तम। ६. चोखो र निर्दोष; पवित्र। ना. ७. सत्य; ईश्वर। ८. सद्गुणी व्यक्ति; सज्जन; साधु। ९. ब्रह्म वा परमात्मा। १०. धर्म। ११. पातिव्रत्य; सतीत्व।
सत- --- ना. [सं. सत्त्व] --- १. कुनै वस्तु वा पदार्थको सार; सत्त्व। २. अस्तित्व; सत्ता।
सतचालिस- --- ना. [सं. सप्तचत्वारिंशत्] --- १. छयालीसपछि आउने अङ्क, सङ्ख्या वा गन्ती; ४७ को अङ्क। वि. २. चालिस र सात जोड्दा हुने वा छयालीसपछिका सङ्ख्याको।
सतचालिसौं- --- वि. --- सतचालिस सङ्ख्यामा पर्ने; सतचालिस सङ्ख्याको।
सतचालीस- --- ना. --- हे. सतचालिस।
सतचालीसौं - --- वि. --- हे. सतचालिसौं।
सतचुर/सतचुर्न- --- वि. [सं. शत+चूर्ण] --- १. सयौँ टुक्रा भएर फुटेको; टुक्रैटुक्रा भएको। २. निथाचूर्ण।
सतत - --- क्रि.वि. [सं.] --- १. अवच्छिन्न रूप वा अटुट क्रमले; एकनाससित; निरन्तर; लगातार। २. सधैंभरि; हमेसा।
सतपदी - --- ना. --- सप्तपदी।
सतबिउ/सतब्यु- --- ना. [सं. शत+बिउ/ब्यु] --- सद्मी।
सतभतार - --- ना. [सं. शतभर्तृका] --- १. सयौँ लोग्ने बनाएकी वा नाठा खेलाउने स्वास्नीमानिस; रन्डी; वेश्या; कुँडी। वि. २. ज्यादा अग्लो र मोटो; नसुहाउँदो कदको; बेछाँटको; भद्दा।
सतभतारे- --- ना./वि. --- सतभतार।
सतम्- --- ना. [सं. शतम्] --- सयलाई बुझाउने सङ्ख्या।
सतम् शाखा- --- ना. --- भारोपेली भाषा-परिवारमध्ये दुई वर्गमा विभाजित (सतम् र केन्तुम्) शाखामा अघिल्लो वर्ण 'स' को उच्चारण गर्नेहरूको एक शाखा वा वर्ग (भारतेली, इरानेली, स्लामेली, लिथुआनियाली आदि समूह)।
सतरन्ज- --- ना. [फा. शतरन्ज] --- बुद्धिचालको खेल वा त्यो खेल खेल्ने साधन।
सतरन्जा- --- ना. [सं. सप्तरङ्ग] --- विभिन्न रङ्ग हुने र मोटो खालको ओछ्याउने सुती कपडाविशेष; दरी; शतरन्जा।
सतरन्जी- --- ना. --- सानो सतरन्जा; सतरन्जा; शतरन्जी।
सतराज - --- ना. [सं. शतराज] --- एक जातको धानविशेष।
सतर्क- --- वि. [सं.] --- १. तर्कपूर्ण वा युक्तियुक्त; तर्क गर्नमा सिपालु। २. जोगिएर रहने; सचेत; सावधान।
सतर्कता- --- ना. --- सतर्क हुनाको भाव, गुण वा अवस्था; सावधानी।
सतसट्ठिऔं/सतसट्ठियौँ- --- वि. --- सतसट्ठी सङ्ख्यामा पर्ने; सतसट्ठी सङ्ख्याको।
सतसट्ठी- --- ना. [प्रा. सत्तसट्ठि] --- १. छ्यसट्ठीपछिको सङ्ख्या वा गन्ती; ६७-को अङ्क । वि. २. साठी र सात जोड्दा हुने सङ्ख्याको।
सतसट्ठीऔं/सतसट्ठीयौं- --- वि. --- हे. सतसठिऔं।
सतह- --- ना. [अ.] --- कुनै वस्तुको माथिल्लो तहसम्म भएको भाग; माथिल्लो तह।
सतह डाँक- --- ना. --- जमिनबाट ल्याइने, लगिने वा ओसारपसार गरिने चिठीपत्र आदि हुलाक।
सतहत्तर- --- ना. [प्रा. सत्तहत्तरि] --- १. छयहत्तरपछिको सङ्ख्या वा गन्ती; ७७-को अङ्क। वि. २. सत्तरी र सात जोड्दा हुने सङ्ख्याको।
सतहत्तरौं- --- वि. --- सतहत्तर सङ्ख्यामा पर्ने; सतहत्तर सङ्ख्याको।
सतही - --- वि. [सतह+ई] --- सतहको; सतहसम्बन्धी।
सतही भूक्षय- --- ना. --- सतहको जमिन खिइँदै वा नासिँदै जाने काम।
सताइ- --- ना. [√ सताउ (+आइ)] --- सताउने भाव, क्रिया वा प्रक्रिया।
सताइनु- --- क.क्रि. --- सताउने काम गरिनु।
सताउनु- --- स.क्रि. [सं. सन्ताप+नु] --- १. अरूलाई कारण वा अकारण दुःख दिनु; सासना दिनु। २. पिरोल्ने काम गर्नु; हैरान पार्नु।
सतार - --- ना. --- विशेष गरेर नेपालको पूर्वी तराई झापा जिल्लामा बस्ने एक जाति।
सतार- --- वि. --- १. अग्लो र मोटोघाटो; खुब सप्रेको। २. लाज नभएको; नकच्चरो। ३. कसैलाई नटेर्ने; उन्मत्त। ना. ४. एक गाउँको नाम।
सतार्नी- --- ना. --- १. फौजदारी अड्डामा बापतीलाई केर्ने स्त्री (नुवाकोट जिल्लाको तामे सतार गाउँकी गङ्गी खड्किनी फौजदारी अड्डामा सर्वप्रथम त्यस्तो काम गर्ने सिपाहीको पदमा भर्ना भएकीले त्यसै सन्दर्भअनुसार)। वि. २. लाज नभएकी; निर्लज्ज; बेसरम (स्त्री)।
सतास- --- ना. [सं. सत्त्व+आस] --- १. नदीले बगाई खेतमा फ्याँकेको काठकसिङ्गर; घाँसफुस आदि वस्तु । वि. २. खुब सप्रेको वा बढेको (बाली)।
सतासिनु- --- अ.क्रि. --- बाली खुबसित सप्रनु; हल्कनु वा बढ्नु।
सतासिऔं/सतासियौं- --- वि. [सतासी+औं/यौं] --- सतासी सङ्ख्यामा पर्ने; सतासी सङ्ख्याको।
सतासी- --- ना. [सं. सप्तन्+अशीतिः] --- १. छ्यासीपछिको सङ्ख्या वा गन्ती; ८७ को अङ्क। वि. २. असी र सात जोड्दा हुने वा त्यति सङ्ख्याको।
सतासीऔं सतासीयौं- --- वि. --- हे. सतासिऔं।
सतास्याइ- --- ना. [सतासि+याइ] --- सतासिने भाव, क्रिया वा प्रक्रिया।
```
-------------------

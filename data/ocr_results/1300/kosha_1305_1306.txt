-------------------
```
सिसौ --- ना. [सं. शिंशपा] --- साना, चिल्ला र बाटुला पात हुने, लामालामा खैरा कोसा फल्ने, खुब बलियो काठ हुने एक जातको रुख वा त्यसैको काठ; उत्तम काठ हुने एक रुख।
सिसौ घारी- --- ना. --- सिसौको जङ्गल।
सिसौडी- --- ना. --- बाख्रालाई स्याउला खुवाइने एक किसिमको बोट।
सिस्नु- --- ना. --- सेतो वा कालो भावको हरियो फूल फुल्ने, बिझ्ने र पोल्ने तिखा सेता नरम काँडा हुने, घाँस जातको, रुचिकारक र अग्निवर्धक बोट।
सिस्ने- --- वि. [सिस्नु+ए] --- सिस्नुजस्तो; सिस्नुसँग सम्बन्धित।
सिस्ने जरो- --- ना. --- लाम्चा, मसिना, चिप्ला नरम पात हुने, ठुलठुला पहरामा उम्रने, सेल, अनर्सा आदि रोटी पकाउँदा फुलाउन काम लाग्ने लहरो।
सिस्नेरी- --- ना. [सिस्नु+एरी] --- १. धेरै सिस्नो भएको ठाउँ; सिस्नोघारी। २. काठमाडौँ उपत्यकाको दक्षिणपूर्वमा पर्ने एक गाउँको नाम।
सिहिरेटो- --- ना. [√ सिरेटो] --- बतासको मुस्लो; सिरेटो।
सिहुँडी- --- ना. --- हे. सिउँडी।
सीं- --- ना. --- १. वेगसित नाकबाट सिँगान निकाल्दा निस्कने शब्द। २. काँचो वा चिसो काठ सल्कँदा त्यसमा भएको पानी पाकेर निस्कने शब्द। क्रि.वि. ३. नाकको सास तानेर सिँगान फाल्दाखेरि शब्द आउने गरी।
सींग- --- ना. --- हे. सिङ।
सींसीं- --- ना. [सीं (द्वि.)] --- १. बारम्बार सींसीं भई निस्कने शब्द। क्रि.वि. २. त्यसरी नै लगातार सींसीं भएर।
सीकर- --- ना. [सं.] --- १. पानीको थोपो; जलकण। २. पानीको छिटा; बाछिटा।
सीड- --- ना. --- हे. सिङ।
सीता- --- ना. [सं.] --- १. जोत्दा जमिनमा परेका हलाको डोब। २. मिथिलाका राजा जनकले पाएकी छोरी; रामकी पत्नी। ३. पतिव्रताधर्म पालन गर्ने नारी। ४. जोतिएको जमिन । ५. खेती। ६. लक्ष्मी। ७. पार्वती। ८. आकाशग‌ङ्गाका चार धारामध्ये एक। ९. मदिरा ।
सीता गुफा- --- ना. --- गण्डकी अञ्चलको गोरखा जिल्लामा अवस्थित एक प्रसिद्ध गुफा।
सीता चन्दन- --- ना. --- झट्ट हेर्दा जलुकाको पातजस्तो तर पातमै रातासेता छिर्का हुने पाते फूल।
सीता फल- --- ना. --- ठुलो रुखमा फल्ने, माथि रातो हुने, पहेंला बोक्रा भएका फल हुने एक जातको सलिफा।
सीत्कार/सीत्कृति- --- ना. [सं.] --- सास मास्तिर खिच्ने शब्द; श्वास फ्याँक्ने प्रक्रिया। २. प्रायः दुःखानुभूतिमा वा जाडोले कठ्याङ्ग्रिँदा निस्कने ध्वनि।
सीधा- --- वि. --- हे. सिधा।
सीप- --- ना. --- हे. सिप।
सीमन्त- --- ना. [सं.] --- सिउँदो।
सीमन्त कर्म/संस्कार- --- ना. --- सीमन्तोन्नयन।
सीमन्तोन्नयन- --- ना. --- गर्भाधानको छैटौं महिनामा गर्नुपर्ने द्विजजातिका षोडश संस्कारमध्ये एक संस्कार, गर्भवती नारीले विशेष योग र समयमा सिउँदो कोर्ने धार्मिक संस्कार, सीमन्तकर्म।
सीमा- --- ना. [सं.] --- १. कुनै ठाउँ, देश, जिल्ला वा देशका चारैतिरका विस्तारको अन्तिम रेखा, साँध, सिमाना। २. नियम वा आचारको हद; मर्यादा। ३. किनारा; छेउ।
सीमा कर- --- ना. --- प्रायः व्यापारीले सामान आयतनिर्यात गर्दा दुई देशबिच रहेको भन्सार अड्डाले तोकेबमोजिम लिइने महसुल; सीमाशुल्क।
सीमाङ्कन- --- ना. --- १. जग्गाजमिनको साँध-सिमाना कायम गर्न चिनो आदि लगाउने काम। २. प्रायः दुई देशका बिचको सीमाको निर्धारण।
सीमा चिह्न- --- ना. --- सीमाङ्कन।
सीमाजाँच- --- ना. --- सुगौली सन्धिपछि तराईमा अमिनीबाट बर्सेनि हुने गरेको सिमानाको जाँचबुझ ।
सीमातीत- --- वि. --- सीमा नाघेको; सीमाबाहिरको।
सीमान्त- --- ना. [सं.] --- सीमाको आखिरमा रहेको ठाउँ; सीमाको अन्त।
सीमान्त अवस्थिति --- ना. --- सीमाको छेउमा रहेको स्थिति।
सीमान्त उपयोग- --- ना. --- कुनै वस्तुको अधिकतम उपयोग।
सीमावर्ती- --- वि. [सं.] --- सिमानामा रहेको; सीमाको।
सीमा शुल्क- --- ना. [सं.] --- सीमाकर।
सीमित- --- वि. [सं.] --- १. सीमामा बाँधिएको; तोकिएको। २. थोरै; परिमित।
सीमित राजतन्त्र- --- ना. --- संविधानद्वारा राजाको अधिकार सीमित तुल्याइएको राजतन्त्र।
सीमोल्लङ्घन- --- ना. [सं.] --- सीमा वा हदभन्दा बाहिर पुग्ने काम; मर्यादाको उल्लङ्घन।
सीर- --- ना. [सं.] --- १. हलो। २. हलामा जोतिने गोरु। ३. सूर्य; रवि।
सीर जमिन --- ना. --- जमिनदारको खान्कीमा तोकिएको जमिन; सीरले वा आफ्नै जोतले चर्चेको जमिन।
सीरध्वज- --- ना. --- १. मिथिला प्रदेशका राजा जनक। २. बलराम।
सीस- --- ना. --- हे. सिस।
सु- --- ना. [√ सुसु] --- पिसाब, सुसु (बालबोलीमा)।
सु२- --- उप. [सं.] --- शब्दको अघिल्तिर लागेर सुन्दर, बढिया, उत्तम, श्रेष्ठ, राम्ररी, अनायास आदि अर्थ बुझाउने एक उपसर्ग (जस्तो- सुअवसर, सुदर्शन, सुकर्म आदि)।
सुँक्क- --- क्रि.वि. [अ.मू. सुँक्+क] --- १. रुवाइको अन्तमा भक्कानु छुटेर बिचबिचमा सास तान्ने गरी । २. नाकबाट निस्कन लागेको सिँगान भित्र तान्दा आवाज निस्कने चालले।
सुँक्कसुँक्क --- क्रि.वि. --- लगातार सुँक्क गरेर।
सुँगुर- --- ना. [सं. शूकर] --- बनेलको जातको, घरपाला जन्तु; च्वाँचे।
सुँगुरे- --- ना. --- रुखो माटामा उब्जने एक किसिमको काँडे झार।
सुँघ्नु- --- स.क्रि. [सं. शिड्छ+नु] --- नाकद्वारा मिठोनमिठो गन्धको अनुभव गर्नु; वासना लिनु।
सुँघनी- --- ना. --- नाकबाट छिंक्का निकाल्न नाकमा हालिने सुर्ती आदिको धुलो; नस।
सुँघाइ- --- ना. --- सुँघ्ने भाव, क्रिया वा प्रक्रिया।
सुँघाइनु- --- क.क्रि. --- सुँघ्न लाइनु।
सुँघाउनु- --- प्रे.क्रि. --- सुँघ्न लाउनु।
सुँधिनु- --- क.क्रि. --- सुँघ्ने काम गरिनु; बास लिइनु।
सुँघो --- ना. [सं. सुगन्ध] --- १. भुटेको अन्नपातबाट वा सुकेर खरिएका कडा वस्तुबाट आउने बास्ना। २. सुकेको माटो, काँचो इँट, गाग्रो आदिमा पानी पर्दा आउने गन्ध।
सुँड- --- ना. [सं. शुण्ड] --- १. स्तम्भजस्तो, लामो नाक; हात्तीको नाकको टुप्पो; सूँड। २. रगत आदि चुस्ने मच्छर आदिको चुच्चो।
सुँडिनी- --- ना. --- सुत्केरी हुने अवस्थामा प्रसवसम्बन्धी उपचार गर्ने नारीवैद्य; बच्चा पाउने व्यथा लागेपछि थालेर जातकको नाल काटुन्जेलसम्म सुत्केरीको सुसार गर्ने आइमाई; सुँडेनी।
सुँडी- --- ना. [प्रा. सुण्डिअ? सं. शौण्डिक] --- १. जाँडरक्सीको उत्पादन र बिक्री-वितरण गर्ने पेसा भएको व्यक्ति वा जाति। २. मद उत्पादन गर्ने भट्टी।
सुँडी रकम- --- ना. --- जाँडरक्सी बनाउने भट्टी चलाएबापत सरकारलाई तिर्नुपर्ने रकम वा कर। ३. रक्सी हाल्ने भाँडो।
सुँडेनी- --- ना. --- हे. सुँडिनी।
सुइँ- --- ना. [सं. सुञ्] --- १. पानी, पिसाब आदि तरल पदार्थको सिर्को निस्कने चाल वा शब्द। २. मसिनु बतास लाग्दाको शब्द वा चाल। ३. उड्ने पन्छी, हानेको वाण वा ढुङ्‌गो आदि जाँदाको चाल वा शब्द। ४. पिङ मच्चाउँदाको चाल वा शब्द।
सुइँकनु- --- अ.क्रि. [सुइँत्त+नु] --- १. अरूले चाल नपाउने गरी भाग्नु; सुइँकुच्चा ठोक्नु। २. दौडनु; दगुर्नु। ३. प्राण जानु; मर्नु। ४. बिग्रनु; नाश हुनु। ५. कुनै कामकुरो गर्न हिम्मत गर्नु, आँट गर्नु।
सुइँकिनु- --- अ.क्रि. --- १. सुइँकुच्चा ठोकिनु। २. सुइँकनु ।
सुइँकुच्चा- --- ना. [√ सुइँक] --- १. अरू कसैले चाल नपाउने गरी भाग्ने काम; छिटो सुइँकने काम। २. दगुर्ने काम; दौडाइ।
सुइँको- --- ना. [प्रा. सुअओ? सं. सूचक खस प्रा. सूयको > सुइको] --- १. गुप्त खबर; सुराक; सूत्र। २. भित्री हल्ला; घुइरो।
सुइँक्क- --- क्रि.वि. [सुइँको+क] --- १. चाल नपाउने गरी भगाएर; एक्कासि उठाएर। २. थाहै नदिईकन ।
सुइँक्याइ- --- ना. [√ सुइँकि (+याइ)] --- सुइँकिने भाव, क्रिया वा प्रक्रिया।
सुइँक्याइनु- --- क.क्रि. --- उत्साहका साथ काम गरिनु।
सुइँक्याउनु- --- स.क्रि. --- १. उत्साहका साथ कुनै काम गर्नु; काम फत्ते गर्नु। २. भगाउनु; दौडाउनु। ३. परस्त्रीगमन गर्नु; अनैतिक रूपले स्त्रीसम्भोग गर्नु। ४. हरण गर्नु; चोर्नु। ५. सिद्ध्याउनु; मार्नु।
सुइँखुट्टे- --- वि. [सुइँ खुट्टो+ए] --- झिना र लामा खुट्टा हुने; सिलीखुट्टे ।
सुइँठाइ- --- ना. [√ सुइँठाउ (+आइ)] --- सुइँठाउने भाव, क्रिया वा प्रक्रिया।
सुइँठाइनु- --- अ.क्रि. --- खुब मोटाइनु।
सुइँठाउनु- --- अ.क्रि. [सुइँठि+आउ+नु] --- १. खुब मोटाउनु; हृष्टपुष्ट हुनु; सुइँठिनु। २. खुब धनी हुनु; सम्पन्न बन्नु।
सुइँठिनु- --- अ.क्रि. --- हे. सुइँठाउनु।
सुइँठ्याइ- --- ना. --- सुइँठिने वा सुइँठ्याउने क्रियाप्रक्रिया।
सुइँठ्याइनु- --- क.क्रि. --- खुब मोटो पारिनु।
सुइँठ्याउनु- --- स.क्रि./प्रे.क्रि. --- १. हट्टाकट्टा तुल्याउनु; मोटो पार्नु। २. स्त्रीसम्भोग गर्नु ।
सुइँत्त- --- क्रि.वि. --- हे. सुइत्त ।
सुइँय्यँ- --- क्रि.वि. [अ.मू. सुइँ यँ] --- १. सुइँको चालका साथमा एकै खेपमा। २. सिटी बजाउँदा झै शब्द निस्केर । ३. वेगले कुनै कुरो जाने गरी। ४. बाण आदि फ्याँक्दा आवाज निस्के झै भएर।
सुइत्त- --- क्रि.वि. [अ.मू. सुइत्+त] --- छिटोसित जाने गरी; वेगले उछिट्टिने चालले; सुइँत्त।
सुइया - --- ना. --- सेतो र सानो जातको माछोविशेष।
सुइय्य- --- क्रि.वि. [अ.मू. सुइ+य] --- थाकेर विश्राम लिँदा लामो सास फेर्ने वा सास फेर्दा शब्द आउने गरी।
सुइरे- --- वि. [सुइरो+ए] --- १. सुइरो जस्तै तिखो र धारिलो टुप्पो भएको; सुइराका आकारको। २. टुसा वा सुइरा परेर उम्रने (पिँडालु, गहुँ आदि)।
सुइरे झार- --- ना. --- धानको बिउजस्तो भएर खेतमा आउने एक किसिमको बर्खे झार।
सुइरो - --- ना. [सुई+रो] --- १. प्रायः फलामको लामो, झिनो र तिखो वस्तु; घोच्ने र उन्ने काम गरिने कडा तिखो काठ वा धातुको साधन। २. टुसो; मुना; गाभो।
सुइवाचा- --- ना. --- एउटै भेट्नुमा तीनदेखि पाँचसम्म चन्द्रमा आकारका डल्ला र टुप्पो मठारिएका हरिया पात हुने, पहेंला अथवा गुलाफी फूल फुल्ने, आयुर्वेदका अनुसार ज्वरनाशक र वातपित्तनाशक गुण भएको एक वनस्पति।
सुई- --- ना. [सं. सूचि > सुई] --- १. लुगाकपडा सिउने सियो। २. घडी, कम्पास, मिटर आदिका डायलमा अङ्क सङ्केत गर्ने सियोजस्तो अवयव। ३. सुइरो। ४. इन्जेक्सन।
सुक्नु --- अ.क्रि. [सं. शुष्क नु] --- १. आगो वा घामको रापले अथवा बतासले हानेर पानी वा ओसिलोपन हराउनु; राम्ररी ओभाउनु; सुक्खा हुनु। २. छिप्पिएर वा चाउरिएर रसहीन हुनु। ३. बोटबिरुवामा हरियो भाव सकिनु; आलोकाँचो नरहनु। ४. बुढेसकाल, रोग वा मानसिक तापले शरीरको रगतमासु घटेर दुब्लाउनु। ५. खोलानालाको पानी घट्नु। ६. गाईभैंसी आदिले दुध दिन छाड्दै जानु, दुध कम दिनु।
सुकबार- --- ना. [सं. शुक्रवार] --- साताको छैटौँ वार; बिहीबार र सन्सरबारका बिचमा पर्ने वार।
सुकर- --- वि. [सं.] --- सजिलैसँग गर्न सकिने; सुगम; सहज; सजिलो।
सुकरता - --- ना. --- सुकर हुनाको भाव, गुण वा स्थिति।
सुकर्म- --- ना. [सं.] --- १. असल वा गतिलो काम; राम्रो काम; सत्कर्म। २. धर्मकर्म; परोपकार; उद्धारकार्य। ३. फलित ज्योतिषका सत्ताइस योगमध्ये एक।
सुकर्मा- --- वि. --- १. सुकर्म गर्ने; सुकर्ममा लागेको। ना. २. विश्वकर्मा।
सुकर्मी- --- वि. --- १. सत्कर्म गर्ने; पुण्यात्मा। २. सदाचारी।
सुकला- --- ना. [सं.] --- उत्तम कला; राम्रो सिप ।
सुकला- --- ना. [सुकाल] --- सुताइ वा निदाइ, शयन (विशिष्ट आदरमा)।
```
-------------------

-------------------
```
सम्मेलन- --- ना. [सं.] --- १. कुनै सङ्घसंस्थाका सदस्य वा कुनै वर्ग, व्यवसाय वा मतका व्यक्तिहरू कुनै निश्चित उद्देश्य तथा कार्यक्रमका साथ जम्मा हुने काम। २. दुई वा दुईभन्दा बढी वस्तुलाई मिलाउने वा मिसाउने काम; मिश्रण।
सम्मोह- --- ना. [सं.] --- १. रोग, भय, शोक आदिबाट निश्चेष्ट भएको अवस्था; मूर्च्छा; बेहोसी। २. के गर्ने, के नगर्ने भन्ने कुराको ज्ञान नभएको अवस्था; अज्ञानावस्था। ३. अज्ञान। ४. आत्तिने क्रिया; अत्यास। ५. वशीकरण।
सम्मोहक --- वि. --- सम्मोहमा परेको; सम्मोहित गराउने।
सम्मोहन- --- ना. --- १. रूप, गुण वा अन्य कुनै आकर्षक कुराका आधारमा कसैलाई मोहित पार्ने काम; लोभ्याउने काम। २. कामदेवका पाँच बाणमध्ये एक। ३. दुस्मनलाई लट्ठ्याउने पौराणिक समयको एक अस्त्र। ४. तन्त्रविद्या वा टुनामुना आदिद्वारा मोहित पार्ने काम; मोहनी लाउने काम।
सम्मोहित- --- वि. --- १. निश्चेष्ट तुल्याइएको; लट्ठ्याइएको। २. मोहमा पारिएको; मोहनी लगाइएको; वशीकृत।
सम्म्याइ- --- ना. [सम्मि (+आइ)] --- १. सम्मिने भाव, क्रिया वा प्रक्रिया [सम्म्याउ+आइ] २. सम्म्याउने भाव, क्रिया वा प्रक्रिया।
सम्म्याइनु- --- क.क्रि. --- सम्म पारिनु।
सम्याउनु --- स.क्रि. [सम्म+याउ+नु] --- १. अग्लो होचोलाई मिलाएर एकनास पार्नु; समथर बनाउनु; सम्म पार्नु। २. खजमजिएका वस्तु तह लाउनु। ३. एकनास तुल्याउनु।
सम्यक्- --- वि. [सं.] --- १. सुहाउँदो बुकिँदो; मुनासिब; ठिक; उचित; उपयुक्त। २. सबै; सम्पूर्ण; सारा; समस्त । क्रि.वि. ३. मिलाएर; राम्ररी। ना. ३. महायानी बौद्धधर्मानुसार हरेक बाह्र, पाँच वा तीन वर्षमा समर्थ व्यक्तिले काठमाडौँमा मनाउने, राजालाई समेत उपस्थित गराई बुद्धको र राजाको पनि पूजा गरी त्यसपछि भोजसमेत गराई सम्पन्न गरिने एक प्रकारको धार्मिक उत्सव।
सम्राज्ञी- --- ना. [सं.] --- १. सम्राट्की पत्नी। २. साम्राज्यको शासन गर्ने स्त्री। ३. महारानी।
सम्राट् --- ना. [सं.] --- ठुलो राजा; महाराजाधिराज; बादशाह।
सम्ल्हनु- --- अ.क्रि. [सम्भर+नु] --- कुनै नराम्रो वा हानिकारक कुराबाट बच्नु; सावधान हुनु; सँभालिनु।
सम्ल्हाइ- --- ना. --- सँभलाइ।
सम्ल्हाइनु- --- क.क्रि. --- सँभालाइनु।
सम्ल्हिनु- --- सँभलिनु; सम्ल्हनु।
सम्सम- --- ना. --- तिलस्मी ढोका उघार्ने अर्थमा आख्यान वा कथामा प्रयुक्त साङ्केतिक शब्द। (उदा.- खोली सम्सम सानन्द। लक्ष्मीप्रसाद देवकोटा, सुलोचना)।
सम्हाल्नु- --- स.क्रि. [सं. सम्भार+नु] --- कुनै वस्तु वा कुरा जोगाएर राख्नु; बचावट गर्नु; सम्भार गर्नु।
सम्हाल --- ना. --- सम्हाल्ने काम; बचावट; सम्भार।
सम्हालाइ- --- ना. --- सम्हाल्ने भाव, क्रिया वा प्रक्रिया; सँभालाइ।
सम्हालिनु- --- क.क्रि. --- सँभालिनु।
सय- --- ना. [सं. शत] --- १. नब्बे र दशको योगबाट बन्ने सङ्ख्या; तीन अङ्कबाट बन्ने सबभन्दा सानो सङ्ख्या। वि. २. नब्बे र दशका योगसङ्ख्याको; शय।
सयकडा- --- ना. [प्रा. सयकण्ड] --- १. प्रतिशतको हिसाब गर्दा सय कायम राखी त्यसमाथि थपिने अतिरिक्त सङ्ख्या। २. त्यसरी हिसाब गर्दा सयभित्रबाट काटिने संख्या। क्रि.वि. ३. एक सयका हिसाबमा; सयपिच्छे; प्रतिशत।
सयकडी- --- ना. --- सयकडाका हिसाबले लिइनेदिइने अङ्क, दस्तुर वा मेहनताना।
सयकडौँ- --- वि. --- अनगिन्ती सङ्ख्याको; धेरै सय; सयौं; अति धेरै।
सयताल- --- ना. [सं.] --- वास्तु तथा मूर्तिमा अङ्गुलको दश गुना बराबरको नापका लागि प्रयुक्त हुने शब्द; दश अमल बराबरको नाप।
सयपत्री- --- ना. [सं. शत+पत्री] --- १. छेउमा करौतीजस्ता धार परेका नरम लामा पात र धेरै पत्र हुने पहेंला वा सुनौला रङको फूल फुल्ने एक जातको बोट। २. त्यसैको फूल।
सयल- --- ना. [अ. सैर] --- मन बहलाउनका निम्ति रमणीय वा मन लागेको ठाउँमा घुम्ने वा टहल्ने काम; सैर; विहार।
सयौं- --- वि. [सय+औं] --- १. गणनाका क्रमले सयसय सङ्ख्यामा परेको; सय सङ्ख्याको। २. सयकडौँ।
सर्नु- --- अ.क्रि. [सं. सर+नु] --- १. कुनै व्यक्ति, वस्तु वा कुरा एक ठाउँबाट अर्को ठाउँतिर हट्नु, अर्को ठाउँमा जानु। २. घस्रनु; हिँड्नु। ३. बसेको ठाउँ, थलो आदि बदल्नु; बस्ती फेर्नु; बसाइँ जानु। ४. सङ्क्रामक रोग आदि एउटाबाट अर्कामा फैलँदै जानु।
सर- --- ना. [सं.] --- १. ठुलो प्राकृतिक पोखरी; तलाउ; जलाशय। २. जलप्रपात; झरना। ३. दुध वा दहीको तर । ४. हार; माला।
सर- --- वि. [फा.] --- १. जितिएको; विजित। ना. २. जितबाजी; विजय (उदा.- नेपाली फौजले किल्ला सर गर्यो)। ३. असर; प्रभाव। ४. सफलता। ५. उपयुक्तता; अनुकूलता।
सर- --- सम्बो. [अड्] --- १. सम्मानित व्यक्तिलाई सम्बोधन गर्ने शब्द; महोदय। २. ब्रिटिस राज्यद्वारा प्रदान गर्ने गरिएको एक उपाधि (जस्तो सर विलियम, सर अशोक ब्यानर्जी आदि)।
सरकार- --- ना. [फा.] --- १. देश वा राज्यको शासकमण्डल; राज्यसंस्था; शासनसत्ता; शासन व्यवस्था। २. प्रभु; स्वामी; राजा।
सरकारवादी --- वि. [सरकार+वादी] --- सरकार नै वादी भएर चलाइने; ऐनले सरकारबाट चलाए हुने गरी तोकेअनुसार सरकारले नै उजुर गरेको वा सरकार नै उजुरवाला हुने; सरकार वादी हुने (मुद्दा)।
सरकारवादी मुद्दा- --- ना. --- उक्त किसिमले सरकारवादी भनेर तोकिएको वा सरकार नै वादी भई चलाइने मुद्दामामिला (राजकाजसम्बन्धी, कन्याचोरी, जूवा, अर्काको घरमा आगो लगाउने, गोवध आदि)।
सरकारिया --- वि. [सरकार+इया] --- सरकारसम्बन्धी; सरकारी; राजकीय।
सरकारी- --- वि. [सरकार+ई] --- १. सरकारको; सरकारसम्बन्धी; सरकारिया। २. मालिकको। ३. सरकारका तर्फबाट वा सरकारवादी मुद्दाहरूमा वकालत वा बहस गर्ने (जस्तो- सरकारी अधिवक्ता, सरकारी अभिवक्ता आदि)।
सरकारी आदेश- --- ना. --- सरकारद्वारा निकालिने आदेश, अधिकारपत्र आदि; सरकारले जारी गरेको आदेश।
सरकारी कर्मचारी- --- ना. --- सरकारी सेवामा रही नियमित रूपमा काम गर्ने कर्मचारी; निजामती, प्रहरी र सैनिक सेवाका कर्मचारी; जागिरे।
सरकारी कारोबार- --- ना. --- सरकारका तर्फबाट गरिने कामकाज; सरकारसम्बन्धी कामकाज।
सरकारी जग्गा- --- ना. --- कुनै व्यक्ति वा गैरसरकारी संस्थाको नाममा दर्ता नरही सरकारको अधीनमा रहेको जग्गा।
सरकारी मुद्दा- --- ना. --- १. सरकारवादी मुद्दा। २. सरकारसम्बन्धी मुद्दा।
सरकारी यन्त्र- --- ना. --- सरकारको कामकाज चलाउने अड्डाअदालत र तिनीहरूमा काम गर्ने कर्मचारी।
सरकारी रकम --- ना. --- सरकारी कोषमा रहेको र जनताले सरकारलाई तिर्नुपर्ने वा तिर्न बाँकी रहेको नगद।
सरकारी वकिल- --- ना. --- सरकारी मुद्दामामिलामा सरकारका तर्फबाट बहस गर्ने वकिल (महान्यायाधिवक्ता, वरिष्ठ सरकारी अधिवक्ता, सरकारी अधिवक्ता, सरकारी अभिवक्ता आदि)।
सरकारी वन- --- ना. --- सरकारको अधीनमा रहेको वन।
सरक्क --- क्रि.वि. [अ.मू. सरक्+क] --- कुनै व्यक्ति वा वस्तु बिस्तारै सर्ने वा पन्छिने किसिमले; परतिर सर्ने गरी।
सरगम- --- ना. [सा+रे+ग+म] --- सङ्गीतका सात स्वर (सा, रे, ग, म, प, ध, नि)।
सरचार्ज- --- ना. [अ.] --- एकपल्ट एक किसिमबाट कर तिरिसकेको वस्तुमा अर्कोपल्ट अर्को रूपबाट लगाइने कर; अतिरिक्त कर।
सरजमिन --- ना. [फा. सरजमीन] --- १. सम्बन्धित घटना घटेको वा समस्या परेको ठाउँ। २. छरछिमेकका मानिस; साँधसँधियार। ३. सम्बन्धित स्थान वा छरछिमेकका मानिस बुझ्नुपर्ने मुद्दामामिलामा सबुत-प्रमाणका निम्ति रीत पुऱ्याई बुझ्ने कामकारबाई।
सरजिमी- --- ना. [फा. सरजमीन] --- वरिपरिको वा छरछिमेकको देश (दिव्य.)।
सरण- --- ना. [सं.] --- सर्ने भाव, क्रिया वा प्रक्रिया।
सरणि/सरणी- --- ना. [सं.] --- १. मार्ग; बाटो । २. पद्धति; प्रणाली। ३. रेखा; डोरो। ४. चलेर आएको परिपाटी वा प्रथा; रीति।
सरताप्रे- --- ना. [सं. शर+ताप्रे] --- बाण, भाला आदिका टुप्पाका आकारका पात हुने र खैरो फूल फुल्ने एक जातको बुटी; मुसाकाने; कानपाते।
सरदर- --- वि. [फा. सर+दर] --- १. ठुलोसानो वा असल, खराब नछुट्याई सबैको एकनाससित मोल राख्दा पर्न आउने; ठुलोसानोको आधारमा मूल्याङ्कन नगरी गोटाको आधारमा मोल राख्दा पर्न आउने (सङ्ख्या)। २. विभिन्न आय भएका विभिन्न तहका व्यक्तिहरूका सम्पूर्ण आयलाई व्यक्ति वा वस्तुका निम्ति हुने विभिन्न तहको सबै आम्दानीखर्च समानुपातिक रूपमा ल्याउँदा प्रतिव्यक्ति वा प्रतिवस्तु पर्न आउने।
सरदार- --- ना. [फा.] --- १. कुनै मण्डलीको नेता; अगुवा; नायक। २. पुरानो चलनअनुसार मीर सुब्बाभन्दा माथि र काजीभन्दा तलको एक निजामती दर्जा; भारदारमध्ये एक। ३. पन्जाबी पुरुष जातिलाई प्रयोग गरिने आदरार्थी शब्द।
सरदारी- --- ना. --- सरदारको पद, काम वा स्थिति; सरदारको पन।
सरनाम- --- वि. [फा.] --- १. नाम भएको; प्रसिद्ध; विख्यात। ना. २. राम्रो काम गरेर वा असल कुरामा चलेको नाम; सुनाम।
सरपञ्च- --- ना. [फा. सर + सं. पञ्च] --- पञ्चहरूमा मुख्य पञ्च; प्रधान पञ्च।
सरपोस- --- ना. [फा.] --- बिर्को; ढकनी (कसौंडीको काने)।
सरम- --- ना. [फा. शर्म] --- १. लाज; लज्जा; शरम। २. इज्जत; आबरु। ३. अनकनाउने काम; सङ्कोच।
सरमछाडा --- वि. --- सरम नभएको; बेसर्मी; गतिछाडा।
सरयू- --- ना. [सं.] --- मानसरोवरबाट निक्लिएर कर्णाली क्षेत्रबाट बग्दै बर्दिया पुगेर कैलाली हुँदै भारत प्रवेश गरेपछि अयोध्यामा पुगेर सरयू नामबाट प्रसिद्ध भएको नदी; कर्णाली; घाघरा।
सरर्र- --- क्रि.वि. [अ.मू. सरर्+र] --- बिचमा नरोकिईकन कुनै कामकुरा हुने गरी; कत्ति बाधा वा बल नगरीकन; सजिलैसित वा छिटोछिटोसँग।
सरल- --- वि. [सं.] --- १. सिधा रूपमा रहेको; बाङ्गोटिङ्गो नभएको; सोझो। २. छलकपट नभएको; सिधा। ३. धेरै परिश्रम नगरीकन पूरा गर्न सकिने; सजिलो; सुगम। ना. ४. सल्लो। ५. विभिन्न राशिलाई चिह्नअनुसार भाग, गुणन, जोड र घटाउ गरेर सकभर सानो रूपमा परिणत गरिने वा उत्तर निकालिने गणितको एक प्रक्रिया।
सरल कारक- --- ना. --- विभक्तिको चिह्न वा विभक्तिप्रत्यय नलागेको र शब्दको मूल रूप विकृत नभएको कारक। (जस्तो- गोपाल आँप खान्छन्, म वन जान्छु इ.)।
सरलता- --- ना. --- १. सरल हुनाको भाव, गुण वा अवस्था; सजिलोपन। २. सोझो हुनाको भाव; सोझोपना; सिधापन; निष्कपटता। ३. सजिलैसँग बुझ्न वा काम गर्न सकिने स्थिति; सुगमता; सुबोधता।
सरलीकरण- --- ना. --- कुनै अप्ठ्यारो कुरालाई सजिलो पार्ने काम वा क्रिया (जस्तो- भाषामा सरलीकरण, भावमा सरलीकरण आदि)।
सरलीकृत- --- वि. --- सरल गरिएको, सरल बनाइएको।
सरस- --- वि. [सं.] --- १. रसले युक्त; रससहितको; रसिलो। २. स्वादिष्ठ; मिठो। ३. भिजेको; आर्द्र। ४. रस वा भावले युक्त; रसपूर्ण (साहित्यिक रचना)। ५. रसिक; सहृदय।
सरसता --- ना. --- सरस हुनाको भाव वा स्थिति; रसिलोपन; मिठास।
सरसफाइ- --- ना. [(द्वि.) सफाई --- १. सफासुग्घर गरिने वा हुने काम; राम्रो सफाइ। २. चोखीनिती; शुद्धि।
सरसफाइ अड्डा- --- ना. --- सहरको सरसफाइको काम हेर्ने, नगरपालिकाजस्तो एक अड्डा।
सरसर- --- क्रि.वि. [अ.मू. सर्+अ (द्वि.)] --- १. बिस्तारै हावा चल्ने वा पात हल्लने गरी। २. घस्रने वा सर्ने किसिमले। ३. नअलमलिईकन (लेख्ने वा पढ्ने किसिम)।
सरसरती- --- क्रि.वि. --- अझै सरसर हुने गरी; सरसरी।
सरसराइ- --- ना. --- सरसराउने भाव, क्रिया वा प्रक्रिया।
सरसराइनु- --- अ.क्रि. --- सरसर शब्द निस्किनु।
सरसराउनु --- अ.क्रि. --- सरसर शब्द आउनु; सरसराहट हुनु।
सरसरी- --- क्रि.वि. --- सरसरती।
सरसहयोग- --- ना. [(द्वि.) --- सहयोगे परस्पर गरिने सहयोग; सघाउपघाउ; मरमद्दत।
```
-------------------

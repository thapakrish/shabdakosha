-------------------
```
सकसके- --- वि. --- सकसक गर्ने; चलिरहने।
सकाइ- --- ना. [√ सक् (+आइ)] --- सक्ने भाव, क्रिया वा प्रक्रिया।
सकाइनु- --- क.क्रि. --- सक्न लाइनु।
सकाउनु- --- प्रे.क्रि. --- सक्न लाउनु; सक्ने पार्नु।
सकाम- --- वि. [सं.] --- १. केही पाउने चाहना भएको; कामनायुक्त। २. फलको आशा गर्ने। ३. इच्छापूर्ण भएको; तृप्त। ४. वासनायुक्त; विषयी; कामनायुक्त।
सकार्नु- --- स.क्रि. [सकार+नु] --- १. कुनै कामकुरो गर्न स्वीकार वा मन्जुर गर्नु; प्रस्ताव, सर्त आदि मान्नु। २. कुनै काम आफ्नो जिम्मामा लिनु; अङभर गर्नु; सँभाल्नु।
सकार- --- ना. [सं.] --- 'स' अक्षर, ऊष्मवर्णको तेस्रो अक्षर।
सकार- --- ना. [सं. स्वीकार] --- १. कुनै काम वा कुराप्रतिको समर्थन; स्वीकार; मन्जुरी। २. कुनै कुरा पूरा गर्ने वचन; कबुल; प्रतिज्ञा।
सकारनामा- --- ना. --- कुनै कुरा स्वीकार वा कबुल गर्दा नियममुताबिक लेखिने कागत; मन्जुरनामा।
सकाराइ- --- ना. [√ सकार् (+आइ)] --- सकार्ने क्रिया वा प्रक्रिया।
सकाराइनु- --- क.क्रि. --- सकार्न लाइनु; सकार गराइनु।
सकाराउनु- --- प्रे.क्रि. --- सकार्न लाउनु; सकार गराउनु।
सकारात्मक- --- वि. [सकार+ सं. आत्मक] --- १. कुनै पक्ष वा विचारको समर्थन वा अनुमोदन गर्ने; मन्जुरी जनाउने; स्वीकृतिसूचक। २. रचनात्मक; हुँदो। विप. नकारात्मक।
सकारात्मकता- --- ना. --- सकारात्मक हुनाको भाव, क्रिया वा अवस्था।
सकारिनु- --- क.क्रि. [सकार्+इ+नु] --- सकार गरिनु ।
सकारी- --- वि. [सं.] --- सकारको; 'स' अक्षरसँग सम्बन्धित।
सकारीभवन- --- ना. --- कुनै व्यञ्जनध्वनि सकारमा परिणत हुने प्रक्रिया (जस्तो- भान्छा > भान्सा, पन्छनु > पन्सनु आदि)।
सकाल- --- क्रि.वि. [सं.] --- १. एकाबिहानै; सखार; सबेरै। ना. २. प्रातःकाल; झिसमिस।
सकिनु- --- क.क्रि. [सक्+इ+नु] --- कुनै काम पूरा गरिनु; काम गर्ने सामर्थ्य प्राप्त गरिनु ।
सकुल्य --- वि. [सं.] --- १. तीन पुस्तामाथिदेखि छ पुस्तासम्म पुगेको वा एउटै ताउलाको भात खानुबाट फुटेर एउटै घाटको पानी खाने भई बसेको बन्धुबान्धव। २. एउटै कुल वा वंशको; मूल हाँगो एउटै भएको।
सके- --- संयो. [सक्+ए] --- सम्भावना जनाउने वा होला कि भनी अनुमान गरिने शब्द; सम्भवतः; सायद, सकभर। (उदा.- सके यो काम उनैले गरेका हुन्। तिमी जाँदै गर, सके म पनि आउनेछु।)।
सकौनी- --- ना. [सक्+औनी] --- रोपाइँ सिद्ध्याएपछि खुसियालीको उपलक्ष्यमा गरिने उत्सव।
सक्कल- --- वि. --- हे. सकल।
सक्कली- --- वि. --- सकली।
सक्खर- --- ना. [प्रा. सक्करा > सं. शर्करा] --- सखर।
सक्खरखण्ड- --- ना. --- सखरखण्ड।
सक्खरसाला- --- ना. --- सखरसाला।
सक्खे- --- वि. [सं. शक्य] --- १. हुन सक्ने; सकले भ्याएसम्म; सम्भव। ना. २. सक्नेसम्मको क्षमता; सामर्थ्य; शक्ति।
सक्तु- --- ना. [सं.] --- सातुः सतुवा।
सक्तो- --- वि. [सक्+तो] --- शक्तिले खामेजति; बलबुद्धिले पुगेजति। (उदा.- तपाईं नआत्तिनुहोस्, म सक्तो प्रयास गर्छ)।
सक्नुको- --- वि. [सक्नु+को] --- छुन, सहन वा सँभाल्न सकिने; कम्तीको; (उदा.- त्यो मान्छे देख्न मात्रै सुधो हो, सक्नुको छ र!)।
सक्रिय- --- वि. [सं.] --- लगनका साथ काम गर्ने वा काममा दत्तचित्त भएको; क्रियात्मक रूपमा लागिरहने; गतिशील।
सक्रियता- --- ना. --- सक्रिय हुनाको भाव वा स्थिति; गतिशीलता; फुर्तिलोपन ।
सक्रिय नेतृत्व --- ना. --- कुशल, गतिशील तथा प्रभावकारी रूपमा दिइने नेतृत्व।
सक्रिय भूमिका- --- ना. --- अभीष्ट कुरो सिद्ध गर्न वा कुनै कुरा पूर्ण गर्न विशेष रूपमा लागिपर्ने तथा सूत्रधार बन्ने कामको पृष्ठभूमि वा आधार।
सक्रिय सदस्य- --- ना. --- क्रियाशील सदस्य।
सक्रिय सहायता --- ना. --- कुनै कामका निम्ति मुखले मात्र नभई तन-मन-धनले र विशेषतः शारीरिक परिश्रमले समेत गरिने सहायता।
सक्रिय सेवा- --- ना. --- सरकारी पद, सेना आदिमा रहेर वा राष्ट्रिय तथा सामाजिक क्षेत्रमा विशेष खटेर गरिने सेवा वा काम।
सक्षम- --- वि. [सं.] --- काम गर्ने क्षमता भएको वा गर्नुपर्ने काम पार लाउन सक्ने; समर्थवान्।
सक्षमता - --- ना. --- १. सक्षम हुनाको भाव वा स्थिति। २. कुनै प्रज्वलित वस्तुको प्रज्वलन शक्ति वा कुनै बलिया वस्तुका बलको क्षमता वा दृढता।
सख- --- ना. [सं. सखा] --- सहायता; सहयोग (दिव्य.)।
सखर- --- ना. [सं. शर्करा] --- उखु, खजुर, ताड आदिको रस पकाएर जमाइएको, रासायनिक पदार्थद्वारा प्रशोधन नभएको बुको वा डल्लो गुलियो पदार्थ; गुड।
सखरखण्ड- --- ना. --- झन्डै पानका आकारका पात हुने, सेतो वा रातो फूल फुल्ने एक जातको लहरो र त्यसैको खैरो वा रातो गुलियो कन्द।
सखरपाला/साला- --- ना. --- सखर पकाएर पातलो पारी जमाइएको चारपाटे आकारको खानेकुरो ।
सखल्ल- --- वि. --- [खुलस्ते भएको कुरा मनमा नराखी बोल्ने; खुलस्त; स्पष्ट। (उदा.- तिनको सखल्ल हुने बानी सबैलाई मन पर्छ)।
सखा- --- ना. [सं.] --- साथी; मित्र; सँगी; सहचर।
सखाप - --- ना. [अ. साफ] --- जो भएका सबै वस्तुको बेमाख; केही अंश पनि बाँकी नराख्ने काम।
सक्के- --- क्रि.वि. [सं. शक्य] --- सम्भावना भए; सम्भव हुँदा; भरिको पूरक (जस्तो- भरिसक्के)।
सखार- --- ना. [सकार] --- सकार।
सखार- --- क्रि.वि. [सं. सकाल] --- १. बिहान सबेरै; झिसमिसेमा। ना. २. प्रातःकाल; झिसमिसे।
सखारै- --- क्रि.वि. [सखार+ऐ] --- बिहान छिटै; सखारमा; सबेरै।
सखिया- --- ना. [सखी+इया] --- सखी; सँगिनी।
सखिया नाच --- ना. --- थारूजातिमा प्रचलित एक लोकनृत्य।
सखी- --- ना. [सं.] --- १. स्त्रीसाथी; सँगिनी। २. सहगामिनी; सहेली। ३. मारुनी नाचमा गाइने दुई थरी गीतको अंश वा टुक्रा।
सखीभाव- --- ना. --- वैष्णव सम्प्रदायमा आफूलाई इष्टदेवताकी सखी वा प्रेमिका मानेर उपासना गर्ने भक्तिको एक प्रकार।
सखीसम्प्रदाय --- ना. --- आफूलाई अर्को रूपमा नलिई प्रभुको सखी वा प्रेमिकाका रूपमा लिएर उपासना तथा सेवा गर्ने वैष्णव भक्तहरूको एक सम्प्रदाय।
सखुवा - --- ना. [सं. शाक] --- राम्रो काठ हुने सालको रुखविशेष।
सख्त- --- वि. [अ.] --- १. सिकिस्त, साहै (बिरामी)। २. कठोर; कडा। ३. मजबुत; दृढ ।
सख्ती - --- ना. --- सख्त हुने भाव वा अवस्था; कडापन; कडाइ; कठोरता।
सख्य- --- ना. [सं.] --- सखाको भाव; मित्रता।
सख्यभाव- --- ना. --- १. उपास्य देवलाई आफ्ना साथी वा प्रेमी मान्ने र सम्झने भक्तिको एक भाव। २. आफूभन्दा ठुलो वा सानो व्यक्तिलाई त्यस रूपमा नलिई साथीका रूपमा लिने वा हेर्ने काम।
सगण- --- ना. [सं.] --- छन्दशास्त्रका अनुसार क्रमशः दुई लघु र एक गुरुबाट बन्ने गण (IIS)।
सगबग- --- ना. [ने.] --- सर्प, गँड्यौला, जुकाजस्ता घस्रेर हिँड्ने प्राणी चलमलाउने चाल; हिँड्नेचल्ने काम; सगसग।
सगबगाइ- --- ना. --- सगबगाउने भाव, क्रिया वा प्रक्रिया; सगबगगराइ।
सगबगाइनु- --- अ.क्रि. --- सगबगाउने काम होइनु।
सगबगाउनु- --- अ.क्रि. --- १. सगबग गर्नु; चलमलाउनु। २. कुनै कामका निम्ति तम्सनु ।
सगबगाउँदो - --- वि. --- सगबग गर्ने; चलमलाउँदो।
सगबगाहट- --- ना. --- सगबगाउने भाव, अवस्था वा प्रक्रिया।
सगबगिनु- --- अ.क्रि. --- सगबग होइनु।
सगबगी- --- ना. --- सगबग गर्ने काम; सगबग।
सगर- --- ना. [सं.] --- १. पुराणकालीन प्रसिद्ध एक सूर्यवंशी राजाको नाम। वि. २. विष मिलेको; विषयुक्त।
सगर- --- ना. [सं. स्वर्ग] --- १. आकाश; आस्मान। २. स्वर्ग (उदा. सगरका तारा को गन्न सक्छ र!)।
सगरबिट- --- ना. --- क्षितिज ।
सगरमाथा - --- ना. --- नेपालको सगरमाथा अञ्चलअन्तर्गत सोलुखुम्बु जिल्लामा नाम्चेबजारको उत्तरमा पर्ने, ८,८४८ मिटर अग्लो, विश्वको प्रसिद्ध तथा सर्वोच्च हिमशिखर; भ्यामोलोङ्मा; एभरेस्ट।
सगसग- --- ना. [अ.मू. ] --- सकसक।
सगसगाइ- --- ना. --- सगसगाउने भाव, क्रिया वा प्रक्रिया।
सगसगाइनु- --- अ.क्रि. --- सकसकाइनु।
सगसगाउनु- --- अ.क्रि. --- सकसकाउनु।
सगसगी- --- ना. --- सकसकी।
सगसगे- --- वि. --- सकसके।
सगाइ- --- ना. [√ सगाउ (+आइ)] --- सगाउने भाव, क्रिया वा प्रक्रिया।
सगाइनु- --- क.क्रि. --- सघाउ गरिनु; सघाइनु।
सगाउनु- --- स.क्रि. [√ सघाउनु] --- सघाउ गर्नु, सघाउनु।
सगुण- --- वि. [सं.] --- १. राम्रा वा असल गुणहरूले युक्त; सद्गुणी; गुणवान्। २. साहित्यिक गुणले भरिएको। (लेख, रचना आदि)। ३. परिन्जो लागेको। ना. ४. सत्त्व, रज र तमोगुणले युक्त ब्रह्म; साकार ब्रह्म।
सगुन- --- ना. [सं. शकुन] --- १. कुनै काम थालिँदा झुल्किने वा देखिने शुभ वा अशुभसूचक लक्षण। २. कुनै माङ्गलिक कार्यमा अपशकुन हटाउन र शुभ शकुन जनाउनका निम्ति दमाईं आदिलाई दिइने माङ्गलिक वस्तु।
सगुनी - --- वि. --- सगुनसम्बन्धी; सगुनको, सगुनयुक्त।
सगुने- --- ना. --- धामीका शब्दमा घाउखटिराका देवता।
सगोत्र- --- वि. [सं.] --- १. कुनै कुलमा वा एउटै पूर्वजबाट जन्मेको; एउटै वंश वा गोत्रको। ना. २. एउटै गोत्र; समान गोत्र। ३. आफ्नै कुल वा वंश; फुकी; स्वाँगेभाइ।
सगोत्र व्यभिचार- --- ना. --- १. आफ्नै वा एउटै गोत्रका केटा र केटीमा हुने अनैतिक यौन सम्बन्ध।
सगोत्र विवाह- --- ना. --- एउटै गोत्रकी कन्यासँग हुने बिहावारी।
सगोत्री- --- वि. --- एउटै गोत्रको; आफ्नै वंशको; सगोत्र।
सगोत्रीय - --- वि. --- सगोत्री।
सगोल- --- वि. [सं.] --- १. नछुट्टिई एक खलक वा परिवारमा मिलेर बसेको; भिन्न नभएको; बन्डाफन्डा नभएको। २. एउटै समूहमा रहेको वा धेरै जनाको हक लाग्ने; गोस्वारा; साझा।
सग्राँती - --- ना. [सं. सङ्क्रान्ति] --- महिनाको पहिलो दिन; एक गते; सङ्क्रान्ति।
सग्राँती मसान्त - --- ना. --- लाग्ने महिनाको पहिलो दिन र बित्ने महिनाको आखिरी दिन। (नेपाली समाजमा यी दुवै दिन घर छोड्न वा कसैलाई केही दिनु हुँदैन भनी बार्ने चलन छ)।
सग्लाइ- --- अ.क्रि. [√ सग्लाउ (+आइ)] --- सग्लाउने क्रिया वा प्रक्रिया।
सग्लाइनु- --- अ.क्रि. --- सग्लाउने होइनु।
सग्लाउनु- --- अ.क्रि. [सग्लो+इ+नु] --- हृष्टपुष्ट वा गतिलो हुनु; सप्रनु।
सग्लिनु- --- अ.क्रि. [सग्लो+इ+नु] --- कुनै वस्तु सग्लो हुनु, सिङ्गो रहनु ।
सग्लो- --- वि. [सं. सकल+ओ] --- सबै कला, भाग वा अवयवले पूर्ण भएको; टुटफुट नभएको; सिङ्गो। (उदा.- घर मात्र अग्लो भएर के गर्नु; भाँडाकुँडा चाहिँ एउटै सग्लो छैन)। स्त्री. सग्ली।
सघन - --- वि. [सं.] --- १. बाक्लो वा घना (वनजङ्गल आदि)। २. खँदिलो; ठोस। ३. साथै चलाउन वा चल्न सक्ने कुराले युक्त।
सघनखेती- --- ना. --- धेरै परिश्रम र आवश्यक मलजल गरी सानो खेतमा पनि क्रम नटुटाई वा एक बाली फाँडिनासाथ अर्को बाली लाग्ने, तयार हुने किसिमले खेती गर्ने र प्रशस्त बाली उब्जाउने काम।
सघाइ- --- ना. [√ सघाउ (+आइ)] --- सघाउने भाव, क्रिया वा प्रक्रिया; सहायता; सघाउ।
सघाइनु- --- क.क्रि. --- सघाउने काम गरिनु ।
सघाउ- --- ना. [सं. सहायता] --- सघाउने काम; सहयोग; मदत; गुहार।
सघाउनी- --- ना. --- १. सघाएको काम। २. सघाएका निम्ति दिइने इनाम वा पुरस्कार।
```
-------------------

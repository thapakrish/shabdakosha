-------------------
```
सघाउनु- --- स.क्रि. --- १. अरूको कामकुराका सहायता गर्नु; सक्तो मदत गर्नु। २. साथ दिनु; गुहार दिनु ।
सघाउपघाउ- --- ना. --- हारगुहार; आडभरोस; सहायता।
सघावट- --- ना. --- सघाउने काम; सघाओट; सघाउ।
सघो- --- ना. [सघाउ+ओ] --- सघाउ।
सघोट- --- ना. --- सघावट; सघाउ; सघो।
सघोपघो- --- ना. --- सघाउपघाउ।
सङ- --- ना.यो. [√ सँग] --- साथमा; सँग; सित।
सङलगुवा- ---  --- सँगै जाने व्यक्ति; साथ लागेको मानिस।
सङलगुवी- --- ना. --- सँगै जाने स्त्री; साथ लाग्ने सँगिनी।
सडाल्नु- --- स.क्रि. [√ सँगाल्नु] --- सङ्ग्रह गर्नु; बटुल्नु; सँगाल्नु।
सङालाइ- --- ना. --- सङाल्ने भाव, क्रिया वा प्रक्रिया; सँगालाइ।
सङालिनु- --- क.क्रि. --- सङाल्ने काम गरिनु; सँगालिनु।
सडालो- --- ना. --- सँगालो।
सङ्कट- --- ना. [सं.] --- १. कुनै आपत्विपत्को स्थिति; साहै अप्ठ्यारो अवस्था; कष्ट; कठिनाइ। २. जोखिम; डर । ३. दुई ठुलठुला जल वा स्थल भागलाई जोर्ने घाँटी। वि. ४. सङ्कीर्ण; साँघुरो।
सङ्कट काल- --- ना. --- १. कुनै आपद्विपद्, आतङ्क आदि भएको वा हुने कुरा जनाउँदा राष्ट्रतर्फबाट घोषित गरिने समयावधि। २. आपद्विपले घेरिएको अवस्था; खराब परिस्थिति।
सङ्कटकालीन- --- वि. --- १. सङ्कट परेको अवस्थाको; सङ्कटकालको। २. सङ्कटकालमा सङ्कटको स्थितिबाट बच्नका निम्ति प्रयोग हुने, पाइने वा गरिने (जस्तै- सङ्कटकालीन अधिकार, सङ्कटकालीन घोषणा; सङ्कटकालीन बैठक इ.)।
सङ्कटग्रस्त --- वि. --- सङ्कटले गाँजेको वा घेरेको।
सङ्कटमय --- वि. --- सङ्कटले भरिएको; आतङ्कयुक्त।
सङ्कटा- --- ना. [सं.] --- १. सङ्कटबाट जोगाउने, सङ्कट हटाउने भनी कहलिएकी एक देवी। २. काठमाडौँको नयाँ सडकनजिक टेबहाल भन्ने ठाउँमा अवस्थित त्यसै नामकी प्रसिद्ध देवी। ३. ज्योतिषशास्त्रका अनुसार मानवजीवनमा सङ्कट गराउने एक योगिनी।
सङ्कटापन्न- --- वि. [सं.] --- सङ्कटको अवस्थामा परेको; सङ्कटपूर्ण ठाउँ वा स्थितिको; जोखिमी।
सङ्कटा माई- --- ना. --- सङ्कटा।
सङ्कटास्पद- --- वि. --- हे. सङ्कटापन्न।
सङ्कर- --- ना. [सं.] --- १. अन्तर्मिश्रण; मिलावट। २. भिन्न जातिका आमाबाबुबाट पैदा भएको सन्तान; ठिमाहा। ३. एउटै वाक्य वा सन्दर्भमा छुट्ट्याउन नसकिने गरी हुने दुई वा दुईभन्दा बढी अलङ्कारको मिश्रण।
सङ्कर भाषा- --- ना. --- विभिन्न भाषापरिवारका शब्दको योगबाट बनाइएको भाषा; खिचडी भाषा।
सङ्कर्षण- --- ना. [सं.] --- १. मिलेर तान्ने वा घिच्च्याउने काम; खुम्च्याइ। २. आकर्षण। ३. हलोजोताइ। ४. बलरामको एक नाम।
सङ्कलक- --- ना. [सं.] --- सङ्कलन गर्ने व्यक्ति; सङाल्ने मानिस; सङ्ग्रहकर्ता।
सङ्कलन- --- ना. [सं.] --- १. कुनै वस्तु, सरसामान आदि जम्मा गर्ने वा थुप्याउने काम; सङ्ग्रह; बटुलाइ। २. कुनै रचना आदिका उपयोगिताको दृष्टिले समेत छनोट गरी एक ठाउँमा भेला पार्ने काम; सँगालो। ३. गणितमा अङ्कहरू जम्मा गर्ने प्रक्रिया; योग; जोड। ४. मिल्ने काम; सङ्गम।
सङ्कलित- --- वि. [सं.] --- १. सङ्कलन गरिएको; सँगालिएको वा बटुलिएको। २. सञ्चित गरिएको; जगेर्ना गरिएको। ३. जोडिएको।
सङ्कल्प- --- ना. [सं.] --- १. कुनै इच्छा साकार पार्ने अठोट वा कुनै काम गर्ने दृढ निश्चय; मनको आँट; मनसुबा । २. देव कार्य तथा पितृकार्य गर्दा जजमानले जौ, तिल, कुश र पानी हातमा लिएपछि पुरोहितद्वारा पढिने प्रतिज्ञावाक्य वा दानवाक्य। ३. फलको आशाले कुनै धार्मिक वा पुण्यकार्य गर्ने दृढता । ४. तत्काल उपस्थित कुनै समस्याका बारेमा निर्णय गरी परिणाम निकालिने आकस्मिक प्रस्ताव। ५. उद्देश्य; लक्ष्य; विचार; आकाङ्क्षा।
सङ्कल्प बिर्ता- --- ना. --- कुशबिर्ता।
सङ्कल्पित- --- वि. --- मानसिक दृढतासाथ कुनै कार्य पूर्ण गर्न निश्चय गरिएको; मनले सङ्कल्प गरिएको।
सङ्कष्ट- --- ना. [सं.] --- ठुलो आपत्विपत्को अवस्था; सङ्कट।
सङ्काय- --- ना. [सं.] --- उच्चकोटिको अध्ययनका निम्ति रहेको कुनै विशिष्ट विभाग वा शाखा (फ्याकल्टी)।
सङ्कीर्ण- --- वि. [सं.] --- १. खुला वा फुक्का हुदय नभएको; साँघुरिएको; साँघुरो । २. चित्त सानो भएको; छोटो चित्तको; अनुदार; सङ्कुचित। ३. क्षुद्र; नीच।
सङ्कीर्णता- --- ना. --- १. सङ्कीर्ण हुने चाल वा स्थिति; छोटो विचार; अनुदारदाता। २. अनेक वाक्यका पद छ्यासमिस हुँदा हुने वाक्यदोष।
सङ्कीर्ण नास- --- ना. --- नृत्तत्त्वशास्त्रका अनुसार सानो नाक हुने एक जातको वानर; वानरको एक भेद।
सङ्कीर्तन- --- ना. [सं.] --- भजनका रूपमा गरिने देवता आदिको नाम, महिमा, गुण आदिको वर्णन; देवताको स्तुति वा यशोगान।
सङ्कुचित- --- वि. [सं.] --- १. खुम्चिएको; साँगुरिएको। २. सानो चित्तको; तुच्छ। ३. सङ्कीर्ण; अनुदार।
सङ्कुल- --- ना. [सं.] --- १. भरिभराउ; घना। २. परस्परमा मिलेको; संयुक्त। ना. ३. परस्परविरोधी असङ्गत कुराहरूको जमघट। ४. अव्यवस्थित लडाइँ; मिचामिच; घन्चमन्च।
सङ्कुलता- --- ना. --- सङ्कुल हुनाको भाव, स्थिति वा छाँट।
सङ्कलित- --- वि. --- सड्कुल भएको वा बनाइएको।
सङ्केत- --- ना. [सं.] --- १. हात, आँखा, ओठ आदि अङ्ग-उपाङ्गका माध्यमले वा अन्य कुनै उपायद्वारा मनोभाव व्यक्त गरिने चेष्टा; इसारा; इङ्गित; सान। २. कुनै कुरा निर्देशित गरिने चिह्न; चिनु; प्रतीक। ३. सूक्ष्म रूपले जनाइएको कुरा; सूचना; सूत्र।
सङ्केतक- --- वि. --- १. सङ्केत गर्ने; इसारा दिने। २. प्रेमी र प्रेमिकाको पूर्वसूचित मिलनस्थल।
सङ्केतचिह्न- --- ना. --- कुनै नाम, पद आदिको सङ्क्षिप्त रूप दिँदा लेखिने साङ्केतिक चिह्न (.); छोटकरी नाम (जस्तै- प्रा.- प्राध्यापक, सम्पा.- सम्पादक, भू. पू.- भूतपूर्व, का. म. न. पा.- काठमाडौँ
सङ्केतपाटी- --- ना. --- कुनै कुराको सङ्केत दिनका निम्ति सम्बन्धित ठाउँमा राखिएको वा टाँगिएको अक्षर अङ्कित फल्याक वा पातो; सूचनापाटी।
सङ्केतलिपि- --- ना. --- चाँडोचाँडो भाषण, प्रवचन आदि टिप्नका लागि आविष्कार गरिएको सङ्क्षिप्त रूपमा शब्द, वाक्य आदि लेखिने चिह्नयुक्त लिपि (सर्टह्यान्ड)।
सङ्केतशब्द- --- ना. --- लामो वाक्य वा कुरोलाई छोटकरीमा बुझाउन प्रयोग गरिने शब्द। (उदा.- कृपया उता पल्टाउनुहोस्- कृ.उ. प.), जवाफ आकाशवाणीबाट तुरुन्त पाऊँ- ज. आ. वा. तु. आदि)।
सङ्केतस्थल- --- ना. --- १. सङ्केत वा इसारा गरिएको ठाउँ। २. उत्खनन आदि कार्यका निम्ति चिनु लगाइएको ठाउँ।
सङ्केतिका- --- ना. --- लेखतालिका; सङ्केतसूची।
सङ्केतित- --- वि. --- सङ्केत गरिएको; औंल्याइएको।
सङ्केन्द्रण- --- ना. [सं.] --- १. सबै कुरा एकै स्थान वा केन्द्रतिर लगाउने काम; एकैतर्फको ध्यानजमाइ। २. सैन्य शक्ति आदिको भेला।
सङ्केत सिद्धान्त- --- ना. --- मार्क्सवादका अनुसार ठुलठुला पुँजीपतिले ससाना पुँजीपतिलाई आखिरमा कि निकालेर बाहिर पार्छन् कि आफूमा मिलाउँछन् र सारा पुँजी न्यास (ट्रस्ट) ब्याङ्कमा जम्मा हुन्छ भन्ने सिद्धान्त वा विचार।
सङ्कोच- --- ना. --- १. कसैका सामु केही कुरा भन्न वा गर्न अनकनाउने बानी; असजिलोपनाको अनुभव; हलुका लाज; धक। २. चाउरी पर्ने काम; खुम्च्याइ। ३. छोट्ट्याउने काम; सङ्क्षेपण।
सङ्कोचन- --- ना. --- १. विस्तार भएको कुरो आफ्नो पूर्वरूपमा फर्कन खोज्ने स्थिति; खुम्च्याइ। २. सङ्कोच हुने वा लाज मान्ने काम।
सङ्कोची- --- वि. --- १. सङ्कोच मान्ने; लाज मान्ने; धकाउने। २. चाउरी पर्ने; खुम्चिने।
सङ्क्रमण- --- ना. [सं.] --- १. कुनै कुराको एक ठाउँबाट अर्को ठाउँमा वा एक वस्तुबाट अर्को वस्तुमा हुने गमन; फिँजिने काम; फैलावट। २. ग्रह आदि एक राशिबाट अर्को राशिमा जाने काम; ठाउँसराइ। ३. शरीरको एक भागबाट अर्को भागमा रोग सर्ने प्रक्रिया। ४. सङ्गीतमा गायन तथा वाद्यवादन रहने ध्वनि।
सङ्क्रमणकारी- --- वि. --- सङ्क्रमण गर्ने; कुनै सङ्क्रामक रोग वा महामारी फैलाउने।
सङ्क्रमणकाल- --- ना. --- कुनै शासन, स्थिति, नियम आदि दिगो भइनसकेको अव्यवस्थित समय; सङ्क्रमणको याम वा अवधि।
सङ्क्रमणकालीन- --- वि. --- सङ्क्रमणकालसम्बन्धी।
सङ्क्रमणनाशक- --- वि. --- रोगका कीटाणुहरू नाश गर्ने र रोग फैलिन नदिने (औषधी)।
सङ्क्रमित- --- वि. [सं.] --- सङ्क्रमणका अवस्थाको; सङ्क्रमण भएको।
सङ्क्रमण माल- --- ना. --- तोकिएको ठाउँमा नपुगी बिच बाटैमा रहेको माल वा सामान।
सङ्क्रान्ति- --- ना. [सं.] --- १. सूर्य वा अरू कुनै ग्रहपुञ्ज एक राशिबाट अर्को राशिमा जाने काम वा त्यसरी प्रवेश गर्ने समय। २. कुनै एक अवस्था वा बिन्दु पार गरी अर्को अवस्था वा बिन्दुमा पुग्ने मार्ग। ३. स्थानान्तरण। ४. सौर महिनाको पहिलो दिन; एक गते; सग्राँती।
सङ्क्रान्तिकाल --- कुनै एक स्थिति वा युगबाट अर्को स्थिति वा युगमा प्रविष्टि हुँदाको बिचको समय; सङ्क्रमणकाल।
सङ्क्रामक- --- वि. [सं.] --- १. एक ठाउँबाट अर्को ठाउँमा सर्दै वा फैलँदै जाने; सङ्क्रमण गर्ने। २. संसर्ग वा छुवाछुतद्वारा सर्ने; सरुवा (रोग, व्यथा आदि)।
सङ्क्षिप्त- --- वि. [सं.] --- १. छोटकरीमा भनिएको वा लेखिएको। २. सारांश मात्र राखिएको; छोट्ट्याइएको; कम पारिएको। ३. छोटकरी; छोटो।
सङ्क्षिप्त उत्तरात्मक- --- वि. --- परीक्षाहरूका प्रश्नको उत्तर लेख्ने क्रममा छोटो उत्तरको अपेक्षा गर्ने; सङ्क्षिप्त उत्तर दिनुपर्ने (प्रश्न)।
सङ्क्षिप्तता- --- ना. --- सङ्क्षिप्त हुनाको भाव, गुण वा स्थिति।
सङ्क्षिप्तात्मक- --- वि. --- संक्षिप्त रूप दिइएको, छोटकरीमा भनिने वा लेखिने (प्रश्न, उत्तर आदि)।
सङ्क्षिप्तीकरण- --- ना. --- सङ्क्षिप्त गर्ने काम; छोट्ट्याउने काम।
सङ्क्षिप्तीकृत- --- वि. --- सङ्क्षिप्त गरिएको; सङ्क्षेपमा भनिएको।
सक्षेप- --- ना. [सं.] --- १. सार कुरो मात्र लिएर बनाइएको, मूल सन्दर्भको छोटो रूप; सारांश; मजबुन। २. कम गर्ने काम; छोटकरी पार्ने प्रक्रिया। ३. सङ्क्षिप्त रूपमा दिइने सूचना; सङ्केत; इसारा।
सङ्क्षपक- --- वि. --- १. सङ्क्षिप्त गर्ने; सारांश दिने; छोट्ट्याउने। २. सूक्ष्म रूपमा थाहा दिने।
सङ्क्षेप चिहन- --- ना. --- सङ्क्षिप्त प्रयोग वा छोटकरी उच्चारणमा लगाइने चिह्न। (जस्तो- ले.-लेखक; अनु.-अनुवादक। आ.वा.- आकाशवाणी। रे'छ- रहेछ। आ'छ- आएको छ। लेख्या' थियो- लेखेको थियो)।
सङ्क्षपण- --- ना. --- सङ्क्षेप गर्ने काम; सङ्क्षिप्तीकरण।
सङ्क्षेपीकरण- --- ना. --- १. कुनै अनुच्छेद वा अभिव्यक्तिलाई सङ्क्षेपमा लेख्ने प्रक्रिया; मूल अंशलाई सामान्यतः एकतृतीयांशमा सङ्क्षिप्त बनाउने सिप। २. सङ्क्षेप गर्ने काम; सार खिचाइ; सङ्क्षेप; सारांश।
सङक्षेपीकृत- --- वि. --- सङ्क्षेपीकरण गरिएको; सङ्क्षेपमा ल्याइएको।
सङ्खत्रो- --- ना. --- सड्खेत्रो।
सङ्ख्यिा- --- ना. --- एक कडा विष।
सङ्खुवासभा- --- ना. [सङ्खुवासभा] --- नेपालको कोसी अञ्चलको सुदूर उत्तरी हिमाली भेकमा पर्ने सभा र सङ्खुवा खोलाको आधारमा नाम रहेको एक जिल्ला।
सङ्ग्रे- --- वि. [सङ्ख+ए] --- सङ्ङ्खजस्तो; सङ्घका ढाँचाको।
सखे किरो- --- ना. --- खबटाभित्र हुने र जताततै हिँड्ने एक प्रकारको चिप्लेकिरो।
सङ्खे घाँटी- --- ना. --- तल फुकेको र माथि साँघुरिँदै चुच्चो परेको घाँटी।
सखेत्रो- --- ना. [सं. शड्ख+एत्रो] --- भोगटेका छाँटका लाम्चा पात र सेता फूल हुने एक जातको बोट; आयुर्वेदमा चखेत्रोको जस्तो गुण बताइएको, शड्ङ्खलाई गाल्ने कीपजस्तो त्यसैको फल।
सङ्ख्य- --- वि. [सं.] --- १. गणना वा गन्ती गर्न सकिने; गन्न हुने;
```
-------------------

-------------------
```
सतिबयर- --- ना. [सं. सातीन+बदर] --- भेट्नैपिच्छे तीनतीनवटा पात लाग्ने, पहेंला वा राता फूल फुल्ने, मसिना अमिला दाना फल्ने एक जातको बोट वा त्यसैको फल।
सतिसाल- --- ना. [सं. सत्त्व+सार] --- मसिना बाटुलिएका पात हुने, कोसारूपमा लाम्चा फल फल्ने, चुरो खुब बलियो हुने एक जातको रुख; तमाल।
सती- --- ना. [सं.] --- १. आफ्ना पतिबाहेक परपुरुषको कामना नगर्ने स्त्री; पतिव्रता; साध्वी। २. पतिको शवसँगै चितामा जलेर मर्ने स्त्री। ३. दक्षप्रजापतिकी कन्याको नाम; महादेवकी जेठी पत्नी । ४. दुर्गा।
सतीत्व- --- ना. --- सती स्त्रीमा रहने गुण; पातिव्रत्य।
सतीत्व प्रथा- --- ना. --- विवाहित लोग्ने मरेपछि जिउँदी स्वास्नीलाई लोग्नेको लाससँगै जलाउने वा जल्न दिने प्रथा (यो प्रथा नेपालमा १९७७ सालको असार २५ गतेदेखि ऐनद्वारा निषेध गरी बन्द भएको छ)।
सतुवा- --- ना. [सं. सत्तुककम्, प्रा. सत्तुआ] --- सातु; सत्तू।
सतुवा --- ना. --- तलादार पात र रछायाँ भावको डाँठ हुने, भेट्नु भएका फूल फुल्ने र फूलका बिचमा पहेंलो हरियो हुने एक जातको बोट वा बुटी।
सतृष्ण- --- वि. [सं.] --- १. तृष्णाले युक्त; चाहना भएको। २. तिर्खाएको; तिर्खालु। ३. साहै इच्छुक।
सतेहास- --- ना. [था.] --- थारूजातिका स्त्रीहरूले गलादेखि छातीसम्म लटकिने गरी लगाउने एक प्रकारको गहना।
सतोसत- --- क्रि.वि. [सं. सत्य-सत्य] --- किरिया हाल्दा सत्यताको प्रण गर्दा जोड दिएर भनिने शब्द; सत्ते; धरोधर्म। (उदा.- बिनसित्ति किन दोष लगाउनुहुन्छ? सतोसत तपाईंलाई मैले केही भनेको छैन!)।
सत्कर्ता- --- वि. [सं.] --- १. सत्कार वा मानमिजास गर्ने; आदरभाउ राख्ने। २. असल काम गर्ने; सत्कर्म गर्ने (व्यक्ति)
सत्कर्म- --- ना. [सं.] --- १. असल वा राम्रो काम; सुकर्म; पुण्यकर्म; धर्मकार्य। २. अतिथिको सत्कार; आतिथ्य।
सत्कार- --- ना. [सं.] --- १. आउनेजाने व्यक्तिका प्रति गरिने सम्मान वा आदर; अतिथिसम्मान; पाहुनाको सेवाटहल। २. आदरभाउ; मानमनितो।
सत्कारक- --- वि. --- १. अतिथिको स्वागतसम्मान गर्ने; पाहुनाको मानमनितो गर्ने। २. असल वा राम्रो काम गर्ने।
सत्कार्य- --- ना. [सं.] --- १. असल कार्य; राम्रो काम; सत्कर्म। वि. २. सत्कार गर्न योग्य।
सत्कीर्ति- --- ना. [सं.] --- असल कामकुरा गरेर पाइने कीर्ति वा नाम; सुयश।
सत्कुल- --- ना. [सं.] --- असल कर्मबाट लोकमा नाम चलेका व्यक्तिहरू जन्मेको कुल; उच्च कुल; ठुलो घराना।
सत्कृत- --- वि. [सं.] --- १. सत्कार वा स्वागत गरिएको; सम्मानित। २. उचित रूपले गरिएको; राम्ररी गरिएको।
सत्कृति- --- ना. --- १. आतिथ्यपूर्ण स्वागत; राम्रो सत्कार। २. राम्रो वा असल काम; सदाचार।
सत्गति- --- ना. [सं.] --- सद्गति।
सत्तम- --- वि. [सं.] --- १. कुनै मनुष्यजातिमा सबैभन्दा उत्तम वा सर्वश्रेष्ठ वर्ग (जस्तो- द्विजसत्तम, ब्राह्मणसत्तम)। २. परम पूज्य; विशेष आदरणीय।
सत्तरिऔं/सत्तरियौं- --- वि. [सतरी+औं/यौं] --- सत्तरीको सङ्ख्यामा पर्ने; सत्तरी सङ्ख्याको।
सत्तरी- --- ना. [फा. शहतीर] --- १. दलिनहरू अड्याउन घरको गारामा वारपार राखिने काठ, फलाम आदिको निदाल; लामो, ठुलो र मोटो काठ। वि. २. धेरै ठुलो; बडेमाको।
सत्तरी- --- ना. [सं. सप्तति] --- १. उनान्सत्तरीपछिको सङ्ख्या वा गन्ती; ७०-को अङ्क। वि. २. साठी र दश जोड्दा हुने सङ्ख्याको; सातको दशगुना।
सत्तरीऔं/सत्तरीयौं- --- वि. --- हे. सत्तरिऔं।
सत्तल- --- ना. [सं. चत्वर] --- यात्री, बटुवा आदिलाई बस्नका निम्ति सरकार वा धर्मात्मा व्यक्तिहरूद्वारा ठाउँठाउँमा (विशेषतः देवस्थलहरूमा) निर्मित ठुलो कोठो, तलो आदि भएको घर वा पाटी; धर्मशाला।
सत्ता- --- ना. [सं.] --- १. मूर्त रूपमा वर्तमानमा रहने वा हुने भाव, गुण वा वस्तुस्थिति; विद्यमानता; अस्तित्व। २. उपभोगका साथसाथै सक्षमता देखाएर काम गर्ने शक्तिसामर्थ्य वा अधिकार (जस्तो- राजसत्ता, प्रभुसत्ता आदि)। ३. श्रेष्ठता; उम्दापन।
सत्ता- --- ना. [√ सात] --- गन्जिफा, तास आदिको सातफुट्टी भएको पत्ती वा चक्की।
सत्ताइस- --- ना. [प्रा. सत्तावीस] --- १. छब्बिसपछिको सङ्ख्या वा गन्ती; २७-को अङ्क। वि. २. बिस र सातको जोडमा हुने गन्ती वा सङ्ख्याको ।
सत्ताइसौँ- --- वि. --- गन्ती गर्दा सत्ताइस सङ्ख्यामा पर्ने; सत्ताइस सङ्ख्याको।
सत्ताधारी --- ना. [सं.] --- १. देशको शासनसत्ता आफ्ना हातमा भएको वा लिएको व्यक्ति; विद्यमान स्थितिप्रति पूर्ण नियन्त्रण राखेर बस्ने प्रमुख व्यक्ति। २. कुनै विषयको मुख्य अधिकार वा प्रभुत्व पाएको व्यक्ति।
सत्तान्तरित --- वि. [सं.] --- आफूमा रहेको शासनसत्ता अरूलाई सुम्पिएको वा अर्पिएको (कुनै देश, राज्य वा प्रदेश)।
सत्तामुखी- --- वि. [सं.] --- सत्ताको मुख ताक्नुपर्ने; सत्ताको मात्रै आशा गर्ने।
सत्तारूढ --- वि. [सं.] --- सत्तामा बसेको; सत्तासीन ।
सत्तारूढ दल- --- ना. --- बहुमतले निर्वाचित भएर सत्तामा बसेको राजनीतिक दल वा पार्टी।
सत्तासीन --- वि. [सं.] --- सत्तामा रहेको वा बसेको; सत्तारूढ।
सत्तु- --- ना. [√ सातु] --- सातुः सतुवा।
सत्ते- --- वि. [√ सात] --- दुनोटमा सातलाई भनिने वा सातको साटो प्रयोग गरिने (अङ्क वा शब्द, जस्तो- पाँचसत्ते पैंतिस, नौसत्ते त्रिसट्ठी इ.)।
सत्ते- --- ना. [सं. सत्य] --- १. सत्य; साँचो। २. यो कुरा साँचो हो भनी जनाउन किरिया हाल्दा प्रयोग गरिने शब्द; सतोसत। (उदा.- सत्ते मलाई तपाईंको असाध्यै माया लाग्छ)।
सत्ते रामोराम- --- ना. --- सत्ते; सतोसत।
सत्त्व- --- ना. [सं.] --- १. कुनै मूर्त वा अमूर्त वस्तुको विद्यमानता; सत्ता; अस्तित्व। २. कुनै वस्तुको मुख्य अंश वा सार तत्त्व। ३. प्रकृतिका तीन गुण- सत्त्व, रज र तममध्ये एक। ४. जीवनी शक्ति; प्राण; बल; साहस। ५. जीव वा प्राणी। ६. स्वभाव; प्रकृति। ७. जल, वायु, तेज आदि पदार्थ; मूल तत्त्व। ८. सहज स्वभाव; यथार्थ अवस्था। ९. मृत आत्मा; भूत।
सत्त्वगुण- --- ना. --- चिर अस्तित्वका लागि आवश्यक वा राम्रो काममा प्रवृत्त तुल्याउने गुण; प्रकृतिका तीन गुणमध्ये उत्तम गुण।
सत्त्वगुणी- --- वि. --- १. सत्त्वगुणले युक्त; सत्त्वगुण भएको। २. उत्तम प्रकृतिको; साधु तथा विवेकी।
सत्पथ- --- ना. [सं.] --- असल बाटो; सन्मार्ग; सदाचार।
सत्पात्र- --- ना. [सं.] --- कुनै वस्तु अर्पन वा विश्वास गर्न योग्य पात्र; असल व्यक्ति; सज्जन।
सत्पुरुष- --- ना. [सं.] --- राम्रो बाटोमा लागेको असल मानिस; सत्पात्र; सज्जन; भलादमी।
सत्यं शिवं सुन्दरम् --- ना. [सं.] --- ज्ञानका क्षेत्रमा मानवताको उत्कृष्ट आदर्श व्यक्त गर्ने सत्य प्रतिष्ठापूर्ण, शिव कल्याणमय र सुन्दर सौन्दर्यप्रिय हुनाको अर्थ द्योतित भएको र चिन्तनमा सत्य, कर्ममा शिवत्व र प्रत्यक्षमा सौन्दर्यको तत्त्वबोध हुने एक सूत्र।
सत्य- --- वि. [सं.] --- १. जस्तो हुनुपर्छ त्यस्तै वा सन्देह नभएको; साँचो; सच्चा; वास्तविक; यथार्थ। २. पत्याउन सकिने; विश्वस्त; इमान्दार। ३. सद्गुणसम्पन्न; धर्मात्मा। ना. ४. सत्य, त्रेता, द्वापर र कलि चार युगमध्ये पहिलो युग। ५. पुराणअनुसार पृथ्वीउँभोको सात लोकमध्ये सबभन्दा माथिल्लो लोक । ६. वास्तविक वा प्रामाणिक सिद्धान्त। ७. साँचो कुरो वा स्थिति; यथार्थता; साँचोपन। ८. कुनै कुरो पूरा गर्न बोलिने वचन; कबुल; प्रतिज्ञा। ९. कसैलाई विश्वस्त पार्न किरिया हाल्दा व्यक्त हुने शब्द; सत्ते।
सत्यकाम- --- वि. --- सत्य वा सत्य वस्तुको कामना गर्ने; सत्यको अन्वेषी; सत्यप्रेमी।
सत्यता- --- ना. --- १. साँचो हुनाको गुण वा स्थिति; साँचोपन; सच्चाइ। २. जस्तो हुनुपर्छ त्यस्तै हुने प्रक्रिया; वास्तविकता; यथार्थता।
सत्यनारायण --- ना. --- सत्यबाट प्रसन्न हुने र सन्तुष्ट रहने भनी प्रसिद्ध विष्णुको एक नाम; सत्तेनारान (कथ्य.)।
सत्यनिष्ठ- --- वि. --- सत्यमा रहेको; सत्यको पालना गर्ने; सत्यवान्।
सत्यप्रतिज्ञ --- वि. --- आफूले बोलेको वा कबुलेको कुरो कुनै किसिमले पनि पुऱ्याइछोड्ने; वचनको पक्का।
सत्ययुग- --- ना. --- सत्य, त्रेता, द्वापर र कलि चार युगमध्ये पहिलो युग; कृतयुग।
सत्यलोक- --- ना. --- पुराणका अनुसार पृथ्वीउँभो रहेका सात लोकमध्ये सबभन्दा माथिल्लो लोक।
सत्यवक्ता- --- वि. --- साँचो बोल्ने; सत्यवादी।
सत्यवती- --- वि. [सं.] --- १. सत्यमा अडिग रहने (स्त्री)। ना. २. पराशर ऋषिद्वारा माझीपुत्री मत्स्यगन्धाको पहिलेको नाउँ फेरिएकी, महाभारत र पुराणका रचयिता व्यासकी आमा; भीष्मकी विमाता।
सत्यवती ताल- --- ना. --- नेपालको पाल्पा जिल्लामा तानसेनदेखि दक्षिणपश्चिम भागमा रहेको एक ताल।
सत्यवादी- --- वि. [सं.] --- १. सधैँ साँचो बोल्ने; सत्यवक्ता। २. आफ्नो प्रतिज्ञामा दृढ रहने।
सत्यवान्- --- वि. [सं.] --- १. सत्यको आचरण तथा पालना गर्ने, सत्यमा अडिग रहने। ना. २. पुराणप्रसिद्ध शाल्व देशका एक राजकुमार; सावित्रीका पति।
सत्यव्रत- --- ना. [सं.] --- १. सत्यको पालन गर्ने नियम वा व्रत। २. पुराणप्रसिद्ध एक राजर्षिको नाम। वि. ३. सधैँ साँचो व्यवहार गर्ने व्रत लिएको; सत्यनिष्ठ।
सत्यव्रती --- सत्यव्रत ग्रहण गरेको; सत्यव्रतमा रहने।
सत्यहाङमा --- ना. [सं. सत्य+ लि. हाड्वा] --- लिम्बूजातिको महात्मा पण्डित तपस्वी र आबाल ब्रह्मचारी फाल्गुनन्दले चलाएको धार्मिक पन्थ।
सत्याग्रह- --- ना. [सं.] --- राजनीतिका क्षेत्रमा कुनै असल व्यवस्था वा न्याससङ्गत पक्षको स्थापनाका लागि सत्ताधिकारीसमक्ष असन्तोष, विरोध आदि प्रकट गर्ने वा आफ्ना मागको प्रभाव पार्ने गरी शान्तिपूर्वक अड्डी लिएर बस्ने काम; सत्य कुराको रक्षा वा पालनका निम्ति गरिने आग्रह।
सत्याग्रही- --- वि. --- सत्याग्रह गर्ने।
सत्यानाश- --- ना. [सं. सत्ता+नाश] --- मूलैदेखि नाश; सर्वनाश; ठुलो बरबादी; ध्वंस।
सत्यानाशी --- वि. --- सत्यानाश पार्ने; सत्यानाश गर्ने।
सत्यापन- --- ना. [सं.] --- १. कुनै भनाइको सत्यता प्रमाणित गर्ने काम; आवश्यक कुराको जाँचपडतालपछि पत्ता लगाइने सत्यता। २. सत्यको पालना वा निर्वाह गर्ने काम।
सत्र- --- ना. [प्रा. सत्तरह] --- १. सोह्रपछिको सङ्ख्या वा गन्ती; १७- को अङ्क। २. तास, पासा आदि खेलको दाउविशेष। ३. मनमाफिकको सन्जोग; राम्रो मौका; फलिफाप।
सत्र- --- ना. [सं.] --- १. विद्यालयमहाविद्यालय आदिको पढाइ हुने समय वा कार्यावधि; शैक्षिक वर्ष। २. सभा, संस्था आदिको केही समयसम्म नियमित रूपले तथा निरन्तर हुने बैठक वा अधिवेशन। ३. तेह्र दिनदेखि सय दिनभित्रमा समाप्त गरिने एक यज्ञ, होम। ४. महात्मा, साधु वा असमर्थ गरिबहरूलाई नियमित रूपले भोजन दिइनेबाँडिने ठाउँ; सदावर्त; दानपुण्य। ५. आश्रय लिइने ठाउँ; घर; गृह।
सत्र न्यायालय- --- ना. --- कुनै निश्चित अवधिभित्र हत्या आदिको अभियोगबारे विचार गर्ने न्यायसभा वा अदालत।
सत्रान्त- --- ना. [सं.] --- चलिरहेको सत्रको आखिरी समय; सत्रको समाप्ति।
सत्रान्त परीक्षा- --- ना. --- सत्र वा शैक्षिक वर्षको अन्तमा लिइने परीक्षा; सत्रको आखिरी जाँच।
सत्रावसान- --- ना. [सं.] --- कुनै सरकारको विधायिका अङ्गको हिउँदे वा वर्षे अधिवेशनको समाप्ति; सत्रान्त।
सत्सङ्ग- --- ना. [सं.] --- १. ज्ञानी-गुणीहरूसँग सहवास वा सज्जनहरूको सङ्गत। २. धर्म वा अध्यात्मज्ञानसम्बन्धी चर्चा, व्याख्या आदि हुने
```
-------------------

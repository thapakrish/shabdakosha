-------------------
```
संसारचक्र --- ना. --- सांसारिक जीवन; लौकिक प्रपञ्च ।
संसारचक्र- --- ना. --- जन्ममरण, सृष्टिप्रलय, सुखदुःख आदि द्वन्द्वात्मक गति निरन्तर चलिरहने संसाररूपी चक्र।
संसारयात्रा- --- ना. --- १. जन्मेदेखि मृत्युपर्यन्त जीवनको यात्रा भोग्ने काम; सुख-दुःख आदि भोगेर गरिने जीवनयापन। २. जिन्दगी; जीवन।
संसारसागर- --- ना. --- संसाररूपी समुद्र; समुद्र मैं पार पाइन सकिने संसार।
संसारी- --- वि. --- १. संसारमा आवागमन गरिरहने; बारम्बार जन्ममरणका चक्रमा घुम्ने। २. संसारको प्रपञ्चमा भुलेको; मायामोहमा डुबेको। ना. ३. संसारमा बस्ने जीव; प्राणी; जीवात्मा।
संसृत- --- वि. [सं.] --- १. बारम्बार जन्ममरण भइरहने । २. संसृतिमा आएको। ३. प्रवाहयुक्त; वेगवान्।
संसृति- --- ना. --- १. बारबार हुने जीवन र मृत्युलोकको आइजाइ; जन्ममरण। २. जगत्; संसार । ३. प्रवाह, धारा।
संसृष्ट- --- वि. [सं.] --- १. साथमा उत्पन्न भएको; सहजात। २. संयुक्त; मिलेको; जोरिएको। ३. सम्मिलित; अन्तर्भूत।
संसृष्टि- --- ना. --- १. परस्परको संयोग; मेल। २. मिश्रण; मिलावट। ३. निर्माण गर्ने काम; रचना। ४. एउटै वाक्यमा दुई अलगअलग अलङ्कार स्पष्ट देखिँदा पर्ने एक काव्यालङ्कार। ५. सहवास; बसाउठी।
संसेवन- --- ना. [सं.] --- १. राम्रोसँग सेवा गर्ने काम; सुसेवन। २. व्यवहारमा ल्याउने काम; समुचित उपयोग। ३. घनिष्ठ सम्बन्ध; आत्मिक सम्पर्क।
संसेवित- --- वि. [सं.] --- १. संसेवन भएको। २. राम्ररी सेवा गरिएको; सुसेवित।
संस्करण- --- ना. [सं.] --- १. कुनै वस्तुलाई परिष्कार गर्ने काम; परिष्कृति। २. कुनै वस्तु ठिकठाक पार्ने काम; तयारी। ३. पुस्तकपुस्तिका आदिको खेपैपिच्छेको नयाँ प्रकाशन वा मुद्रण; आवृत्ति । ४. सिलसिला मिलाउने काम; क्रमबद्धता।
संस्कर्ता- --- वि. [सं.] --- १. संस्कार गर्ने वा गराउने; परिष्कृत पार्ने। २. पकाइतुल्याइ गर्ने व्यक्ति; भान्से।
संस्कार- --- ना. [सं.] --- १. अवगुण, दोष, कमजोरी आदि हटाई परिष्कार गर्ने काम; सुधार; शुद्धता। २. कुनै वस्तुको मरम्मत; जीर्णोद्धार। ३. पवित्र पार्ने काम; संशुद्धि। ४. खाने कुरा पकाइ तुल्याइ गर्ने काम। ५. भाँडाकुँडा आदिको सरसफाइ। ६. रहनसहन, मर्यादा, सम्पर्क, शिक्षा आदिका कारणबाट मान्छेका मनमा पर्ने प्रभाव; धारणा। ७. वैदिक विधिअनुसार गरिने ब्राह्मण जातिका सोह्र संस्कार वा कृत्य (गर्भाधान, पुंसवन, सीमन्तोन्नयन, जातकर्म, नामकर्म, निष्क्रमण, अन्नप्राशन, कर्णवेध, विद्यारम्भ, चूडाकर्म, केशान्त, उपनयन, वेदारम्भ, समावर्तन, विवाह र अन्त्येष्टि)। ८. अन्त्येष्टि क्रिया; दाह-संस्कार।
संस्कारक- --- वि. --- १. संस्कार गर्ने वा हुने; संस्कारसम्बन्धी। ना. २. संस्कार गर्ने व्यक्ति; संस्कर्ता। ३. संशोधक; परिमार्जक।
संस्कारित --- वि. --- १. संस्कार गरिएको; संस्कार भएको। २. संशोधित; परिष्कृत।
संस्कार्य- --- वि. --- संस्कार गर्न योग्य वा उचित; संस्कार हुने।
संस्कृत- --- वि. [सं.] --- १. संस्कार गरिएको वा शुद्ध पारिएको; परिमार्जन गरिएको; परिष्कृत। २. शुद्ध गरिएको; सुद्ध्याइएको; संशोधित। ३. साजसज्जा गरिएको; अलङ्कृत। ४. पकाईतुल्याई तयार गरिएको (खानेकुरो)। ना. ५. पूर्वीय आचार्यहरूले ज्ञानगरिमा, साहित्य, वेदोपनिषद् आदि अनेक विषयहरूको सृजन गरेको, आर्यहरूको प्राचीन भाषा; देववाणी। ६. पाणिनि, यास्क आदिले निर्माण गरेका व्याकरणअनुसार शुद्ध पारिएका वर्ण वा शब्द।
संस्कृत भाषा --- ना. --- आर्यभाषा, परिष्कृत वा अत्यन्त परिमार्जित भाषा।
संस्कृति- --- ना. [सं.] --- १. कुनै वस्तुलाई परिमार्जन गरेर वा संस्कृत रूप दिएर चम्किलो, उज्यालो र निखुट बनाउने काम; संस्कार; परिष्कार। २. कुनै राष्ट्र वा जातिको सामाजिक जीवन, राजनीति, अर्थव्यवस्था आदिमा प्रतिबिम्बित हुने र तिनका कलाकौशल, बौद्धिक विकास आदिमा प्रकट हुने सम्पूर्ण क्रियाकलापको परिष्कृत रूप। ३. धेरै समयदेखि देशकालसापेक्ष भई आन्तरिक, वैचारिक तथा परम्परागत धारणाका रूपमा विकसित हुँदै आएको र आचारविचार, रहनसहन आदिका माध्यमले कुनै राष्ट्र, समाज, जाति आदिको स्वरूप खुट्टिने यावत् मान्यता, भावना, चिन्तनमनन, भौतिक अभिव्यक्तिहरूसमेतको समूह वा साधन । ४. कला, साहित्य, इतिहास, भाषा, धर्म, दर्शन आदि विभिन्न विषय वा मूल्यपरम्पराको समष्टि नाम।
संस्तवन- --- ना. [सं.] --- १. कीर्ति वा यशको गान; प्रशंसा; स्तुति। २. कुनै व्यक्ति सम्बन्धित काम कुरा वा सेवाका निम्ति योग्य र उपयुक्त भएको पुष्टि दिँदै गरिने प्रशंसा।
संस्तुति- --- ना. [सं.] --- १. पूर्ण रूपले हुने स्तुति वा प्रशंसा। २. अनुमोदन; सिफारिस ।
संस्था- --- ना. [सं.] --- १. राम्रोसित स्थायी किसिमले रहने काम; ठहराइ; बसाइ। २. कुनै धर्म, सङ्गठन, समाज, राजनीति आदिको प्रचारप्रसार वा लोकहितका उद्देश्यले गठन गरिने सार्वजनिक सभा; सङ्घ। ३. सरकारी वा गैरसरकारी कार्यालयहरूमा काम गर्ने व्यक्तिहरूको सामूहिक हितका निम्ति तयार भएको सङ्गठित समुदाय। ४. व्यावसायिक दृष्टिले कुनै खास नियम तथा सिद्धान्तअनुसार काम गर्ने कुनै सङ्गठित दल वा वर्ग (जस्तो- सहकारी संस्था, साझा संस्था इ.)।
संस्थागत --- वि. --- संस्थाका रूपमा परिणत भएको; संस्थाका रूपमा रहेको; संस्थानसम्बन्धी (जस्तो- संस्थागत उन्नति, संस्थागत कार्य, संस्थागत विकास आदि)।
संस्थान- --- ना. [सं.] --- १. साहित्य, ज्ञान, विज्ञान, कला, संस्कृति आदिको उन्नयनका उद्देश्यले तयार गरिएको कुनै संस्था। २. सामाजिक एवं दैनिक जीवनका आवश्यक वस्तुहरूको वितरण, व्यवस्थापन आदिको तर्जुमा गर्ने सरकारीगैरसरकारी संस्था; निगम । ३. राम्ररी बस्ने काम; बसाइ, स्थिति। ४. सार्वजनिक स्थान। ५. विधिवत् बसाउने वा अड्याउने काम; स्थापना। ६. रूप; आकृति। ७. अस्तित्व। ८. समूह; समष्टि। ९. रचना; निर्माण।
संस्थापक- --- ना. [सं.] --- १. आफ्नो धन अर्पण गरी देवालय, विद्यालय, औषधालय, पुस्तकालय आदि सार्वजनिक महत्त्वका कार्य गर्ने वा कुनै सभा, सङ्गठन, संस्था आदिको प्रथम स्थापना गर्ने व्यक्ति। २. कुनै नयाँ काम, मत, सम्प्रदाय आदिको उठान गर्ने वा प्रवर्तन गर्ने व्यक्ति; प्रवर्तक।
संस्थापक सदस्य- --- ना. --- कुनै सङ्घ, संस्था, मत, सम्प्रदाय आदिको स्थापना गर्ने प्रथम समूहमध्येको एक व्यक्ति।
संस्थापन/संस्थापना- --- ना. [सं.] --- १. राम्ररी स्थापित गर्ने वा बसाउने काम; नडगमगाउने हिसाबले राख्ने काम। २. उद्योगयन्त्र आदिलाई आवश्यक ठाउँमा गरिने जडान। ३. कुनै नयाँ कार्य, विषय, परम्परा, मूल्य आदि कायम गर्ने वा तिनलाई नयाँ रूपमा परिणत गर्ने काम।
संस्थापनीय- --- वि. --- संस्थापन गर्न उचित वा योग्य; संस्थापन हुन सक्ने; संस्थाप्य।
स्थापित- --- वि. [सं.] --- संस्थापन गरिएको वा भएको; व्यवस्थित रूपमा स्थापना गरिएको।
संस्थाप्य --- वि. [सं.] --- संस्थापन गर्न योग्य वा उचित; संस्थापनीय।
संस्थित- --- वि. [सं.] --- १. राम्ररी रहेको; नडग्ने गरी अडेको; स्थिर रूपमा स्थापित। २. ठडिएको; उभिएको; खडा। ३. एकत्र गरिएको। ४. देहावसान भएको; मरेको।
संस्थिति- --- ना. --- संस्थित वा खडा हुनाको भाव वा अवस्था; स्थिरता।
संस्पर्श- --- ना. [सं.] --- १. राम्ररी छुने काम; पूर्ण रूपमा छुने प्रक्रिया। २. कुनै नयाँ प्रवृत्तिको प्रभाव।
संस्पर्शी- --- वि. --- संस्पर्श गर्ने (व्यक्ति)।
संस्मरण- --- ना. [सं.] --- १. बारबार सम्झनामा आउने बितेका दिनको कुरो; मिठो सम्झना; मधुर स्मृति। २. राम्रोसित वा बरोबर सम्झना गर्ने काम; नामजपाइ; संस्मृति। ३. पुरानो घटना, वस्तु, महत्त्व आदिलाई ताजा राख्न आवश्यक पर्ने महत्त्वपूर्ण कुराको उल्लेख, कथन वा रचना।
संस्मरणीय- --- वि. --- संस्मरणयोग्य; सम्झिरहनु पर्ने।
संस्मृति- --- ना. [सं.] --- पूर्ण संस्मृति; संस्मरण।।
संहार- --- ना. [सं.] --- १. बिग्रने, नासिने, र स्वाहा हुने काम वा स्थिति; नाश; ध्वंस। २. नृशंस हत्या; काटमार; मारामार। ३. संसारको प्रलय; कल्पान्त। ४. समाप्ति; अन्त। ५. सार रूपमा भनिएको कुरो; निचोर। ६. भेला पार्ने काम; बटुलाइ।
संहारक- --- वि. --- संहार वा नाश गर्ने; विनाशकारी; संहारकर्ता।
संहारकर्ता/कारी- --- वि. --- संहार गर्ने; संहारक।
संहित- --- वि. [सं.] --- १. एकै ठाउँ भेला पारिएको; जम्मा गरिएको; एकत्रित। २. मिलाइएको वा सम्मिलित गरिएको; जोरिएको; संयुक्त। ३. संबद्ध; संश्लिष्ट। ४. अधिकारीहरूद्वारा नियम, विधि आदिलाई संहिताका रूपमा ल्याइएको।
संहिता- --- ना. --- १. संहित हुनाको भाव वा अवस्था; संयोग; मेल। २. व्याकरणमा अक्षरहरूमा हुने पारस्परिक सन्धि। ३. निश्चित रूपमा चलेको वा क्रमबद्ध रूपमा एकत्रित गरी मिलाइएको आचार, नियम, विधि आदिको सङ्कलन वा तत्सम्बन्धी विधिव्यवहार (जस्तो- धर्मसंहिता, आचारसंहिता, दण्डसंहिता आदि)। ४. गद्यलेख आदिको क्रमबद्ध सङ्ग्रह, सङ्कलन। ५. मन्त्रद्रष्टा ऋषिहरूद्वारा लोकहितका निम्ति सङ्कलन भएका उपासना, ज्ञान, यज्ञविधि, आशीर्वादात्मक सूक्त आदिसित सम्बन्धित (वेदको ब्राह्मणभागदेखि भिन्न) मन्त्र वा प्रार्थनाको समूह।
सइन- --- ना. [अड्. साइनस] --- सधैं पाकिरहने वा बिग्रेर भित्रसम्म गढेको कहिल्यै निको नहुने घाउ; सैन।
सइस- --- ना. [फा. सईस] --- घोडाको रेखदेख वा स्याहारसुसार गर्ने नोकर; चिरुवादार।
सक्नु- --- अ.क्रि. [सं. शक्+नु] --- १. कुनै काम सिद्ध्याउनु वा टुङ्ग्याउनु। २. कुनै काम गर्नका निम्ति समर्थ हुनु। ३. उपभोग वा खर्च गरेर सिद्ध्याउनु; बुत्याउनु। ४. खतम पार्नु; नास्नु।
सक- --- ना. [सं. शक्ति] --- कुनै काम पूरा गर्न सक्ने सामर्थ्य वा बल; शक्ति (उदा.- घरमा सकले भ्याउने काम सबले गरिदिए दुःख हुँदैन)।
सकअसक- --- वि. --- सक्ने र नसक्ने; समर्थअसमर्थ।
सकभर --- क्रि.वि. --- बल र बुद्धिले भ्याएसम्म।
सकर्मक- --- वि. [सं.] --- व्याकरणका अनुसार क्रियाको फल कर्तामा नरही अर्कै वस्तुमा रहने (क्रिया वा क्रियापद)।
सकर्मक क्रिया- --- ना. --- कर्ममा काम निर्भर रहने वा कर्म लिने क्रिया (जस्तै- लिनु, खानु, हेर्नु इ.)।
सकर्मक क्रियापद- --- ना. --- सकर्मक क्रियाका रूप चल्ने शब्द (जस्तै- लिन्छ, खायो, हेर्नेछ इ.)।
सकल- --- ना [सं.] --- १. सबै अङ्ग वा अवयवले युक्त; कुनै अंश नछुटेको। २. सम्पूर्ण; सबै। ३. कलाले सहित।
सकल --- वि. --- कुनै कागत वा लेखोटको मूल प्रति; गुरुकापी; मूल कागतपत्र; सक्कल। (उदा.- सकलबमोजिम नकल ठिक दुरुस्त छ भनी सही गर्ने)।
सकली- --- वि. [सकल+ई] --- १. नकली नभएको। २. मिलावट, बिटुल्याइँ आदि नभएको; चोखो; शुद्ध। ३. असल; उम्दा।
सकली ढाका- --- ना. --- पहिले ढाका सहरमा तयार गरिएको, मलमलमा रङ्गिन धागाले फूल काढिएको असल कपडा।
सकस- --- ना. [फा. सख्ती] --- १. कुनै कामकुरामा हुने वा पाइने हैरानी; सासना; सास्ती। २. अप्ठेरो स्थिति वा दुःखी अवस्था; कठिनाइ; तकलिफ।
सकसक- --- ना. [अ.मू. ] --- १. शरीरमा मसिना किरा हिँड्नाले हुने असजिलोपन। २. क्रि.वि. २. केटाकेटी आदि चञ्चल भएर चलिरहे मैं; छुकछुक; तरबर। ३. कुनै कामकुरो गर्न मन तुलबुलाउने छाँट; खसखस ।
सकसकाइ- --- ना. --- सकसकाउने भाव, क्रिया वा प्रक्रिया।
सकसकाइनु- --- अ.क्रि. --- सकसक चलिनु; चञ्चल होइनु।
सकसकाउनु --- अ.क्रि. --- १. शरीरमा जुम्रा, उपियाँ, भुसुना, कमिलाजस्ता मसिना किरा हिँड्दा असजिलो अनुभव हुनु; सकसक गर्नु। २. मसिना केटाकेटी आदि चलिरहनु; छुकछुकाउनु। ३. चञ्चल हुनु।
सकसकी- --- ना. --- सकसक लाग्ने काम; सगसगी।
```
-------------------

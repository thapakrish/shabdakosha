-------------------
```
श्वान --- ना. [सं.] --- कुकुर।
श्वास- --- ना. [सं.] --- १. नाक वा मुखद्वारा बाहिरबाट हावा तानी स्वच्छ राख्ने तथा फोक्सो क्रियाशील पार्ने प्राणवायु; सास। २. लामो वा छिटो रूपमा फेरिने सास; सुस्केरा। ३. दमको रोगी; धम्की। ४. ज्यान; प्राण।
श्वासकाश- --- ना. --- दम र खोकीको रोग।
श्वासनली- --- ना. --- बाहिरबाट शुद्ध सास लिने र भित्रबाट दूषित सास फ्याँक्ने गरी फोक्सोतिर सास ओहोरदोहोर गर्ने नली।
श्वासप्रश्वास- --- ना. --- नाकबाट भित्र तानिने तथा बाहिर छोडिने सास; श्वास र निश्वास।
श्वेत- --- वि. [सं.] --- १. सेतो। ना. २. सेतो रङ्ग।
श्वेतकुष्ठ- --- ना. --- पाण्डुरोग।
श्वेतनीति- --- ना. --- गोरा जातिको प्रधानता भएको कुनै देशको सरकारले अँगालेको अन्य देशका काला जातिका मानिसलाई नागरिक भएर रहन नदिने नीति वा सिद्धान्त।
श्वेतपत्र- --- ना. --- १. आधुनिक राजनीतिका अनुसार कुनै महत्त्वपूर्ण चर्चा, वार्ता आदि प्रायः सेतो कागतमा लेखेर प्रकाशित गरिने राजकीय विज्ञप्ति। २. सरकारले जनतालाई राष्ट्रिय सरोकारका विषयमा अवगत गराउन जारी गरिने विज्ञप्ति।
श्वेतप्रदर- --- ना. --- जननेन्द्रियबाट पानी बग्ने, स्त्रीहरूको एक प्रकारको रोग।
श्वेतवाराह- --- ना. --- १. ब्रह्माका आयुको पहिलो दिन मानिएको एक कल्प। २. सेतो बनेल।
श्वेताङ्ग- --- ना. --- १. सेतो शरीर हुने प्राणी; गोरा जाति। २. हाँस।
श्वेताम्बर- --- ना. --- १. जैन धर्ममा सेतो वस्त्र पहिरिने एक सम्प्रदाय। २. सेतो वस्त्र लाउने सन्न्यासी।
ष- --- ना. [सं.] --- देवनागरी वर्णमालाको एकतिसौं व्यञ्जन; नेपालीमा 'स' बाट व्यतिरेक नभएको; मूर्धन्य ष; पेट फार्यो ष।
षट्- --- ना. [सं.] --- १. 'छ' को सङ्ख्या वा अङ्क। वि. २. छवटा।
षट्कर्ण- --- वि. --- भन्ने र सुन्नेबाहेक तेस्रो व्यक्तिले पनि सुनेको; छवटा कानमा परेको (कुरो)।
षट्कर्म --- ना. --- १. स्वधर्ममा रहनेका निम्ति ब्राह्मणले गर्नुपर्ने छवटा काम (पढ्नु, पढाउनु, दान दिनु, दान लिनु, यज्ञ गर्नु र यज्ञ गराउनु)। २. मानिसले गर्नुपर्ने छवटा कर्म (स्नान, पूजा, तर्पण, होम, जप र सन्ध्या)। ३. योगीहरूका छवटा कर्म (धौती, वस्ती, नेती, त्राटक, नौली र कपालभाती)। ४. तान्त्रिकहरूका छ वटा कर्म (मारण, उच्चाटन, स्तम्भन, वशीकरण, विद्वेष र शान्ति)।
षट्कर्मा- --- वि. --- षट्कर्म गर्ने (ब्राह्मण, तान्त्रिक, योगी वा गृहस्थ)।
षट्‌कोण- --- वि. --- १. छ कुना परेको छ कुने। ना. २. सरस्वतीको प्रतीक छ कुने यन्त्रविशेष।
षट्चक्र- --- ना. --- हठयोगका अनुसार मानिसका शरीरमा रहने छवटा चक्र (मूलाधार, स्वाधिष्ठान, मणिपूर, अनाहत, विशुद्ध र आज्ञा)।
षट्दर्शन --- ना. --- हिन्दुका तत्त्वज्ञानसम्बन्धी छ दर्शन वा शास्त्र (साङ्ख्य, योग, न्याय, वैशेषिक, पूर्वमीमांसा र उत्तरमीमांसा)।
षट्पद- --- वि. --- १. छ खुट्टे (प्राणी)। ना. २. भ्रमर।
षट्पदी- --- ना. --- छवटा चरण वा पाउ हुने छन्द।
षट्शास्त्र- --- ना. --- वेदका छवटा अङ्ग; षडङ्ग।
षट्शास्त्री- --- ना. --- वेदका छवटै अङ्गमा पारङ्गत व्यक्ति; षट्शास्त्रको ज्ञाता।
षडङ्ग- --- ना. [सं.] --- १. वेदका शिक्षा, कल्प, निरुक्त, व्याकरण, छन्द र ज्योतिष- यी छवटा प्रमुख अङ्ग वा शाखा। २. राजनीतिका सन्धि, विग्रह, ढुकाइ, आक्रमण, तटस्थता र शरण- यी छवटा मुख्य चाल। ३. शरीरका दुई खुट्टा, दुई हात, टाउको र घड- यी छवटा मुख्य अवयव। ४. गाईको गोबर, गहुँत, दुध, दही, घिउ र गोरोचनसमेत छ थरी उपयोगी पदार्थ।
षडभिज्ञ- --- ना. [सं.] --- बुद्ध।
षडवन्त- --- ना. [सं.] --- अग्निहोत्रका कर्ममा अग्निध्रलाई पुरोडाश दिने पात्र।
षडानन- --- ना. [सं.] --- छ मुख हुने कार्तिकय; कुमार।
षड्ऋतु- --- ना. [सं.] --- वसन्त, ग्रीष्म, वर्षा, शरद्, हेमन्त र शिशिर गरी छवटा ऋतु।
षड्गुण- --- ना. [सं.] --- एउटा राज्यले अर्को राज्यसित मौकाअनुसार अँगाल्ने छवटा मुख्य नीति- सन्धि, विग्रह, यान (आक्रमण), आसन (विश्राम), द्वैधीभाव र संश्रय (बलियो राजा वा राज्यको आश्रय)।
षड्ज- --- ना. [सं.] --- सङ्क्षेपमा 'स' वा 'सा' भनिने, सङ्गीतको सप्तस्वरमध्येको पहिलो स्वर।
षड्दर्शन- --- ना. [सं.] --- हिन्दुहरूका छवटा आस्तिक दर्शन (साङ्ख्य, योग, न्याय, मीमांसा, वैशेषिक र वेदान्त)।
षबिन्दु- --- ना. [सं.] --- १. विष्णु। २. कमिलाका छाँटको एक प्रकारको किरो। ३. कपाल दुख्ता लगाइने तिलको तेल, बाख्रीको दुध र भृङ्गीराजको रस मिलाएर बनाइएको आयुर्वेदीय तेल।
षड्मुख- --- ना. [सं.] --- शिवपार्वतीका पुत्र कुमार।
षड्यन्त्र- --- ना. [सं.] --- १. अरूको अनिष्ट गर्नका निम्ति गुप्त रूपले गरिने जालझेलको व्यवहार वा कारबाई; कपटपूर्ण आयोजन। २. मारण, मोहन, वशीकरण, स्तम्भन, विद्वेष र उच्चाटन गराउने छ प्रकारका यन्त्र।
षड्यन्त्रकारी- --- वि. --- षड्यन्त्र गर्ने (मानिस); षड्यन्त्री।
षड्यन्त्री --- वि. --- षड्यन्त्रकारी।
षड्रस- --- ना. [सं.] --- गुलियो, अमिलो, नुनिलो, पिरो, तितो र टर्रो- यी छ प्रकारका रस वा स्वाद।
षड्राग- --- ना. [सं.] --- सङ्गीतशास्त्रका अनुसार छ किसिमका राग (श्री, भैरव, मेघ, हिन्डोल, दीपक र मालकोश)।
षड्रिपु- --- ना. [सं.] --- मानिसहरूका काम, क्रोध, लोभ, मोह, मद र मात्सर्य- यी छवटा जोडदार शत्रु।
षड्विकार- --- ना. [सं.] --- प्राणीहरूका मनमा हुने छवटा विकार वा परिणाम (जन्म, वृद्धि, बाल्यावस्था, यौवन, वार्धक्य र मृत्यु)।
षण्ड- --- ना. [सं.] --- १. नसुमरेको गोरु, बैल। २. नपुंसक; हिजडा।
षण्ढ- --- ना. [सं.] --- नपुंसक; हिजडा। स्त्री. षण्ढा।
षण्मुख- --- ना. [सं.] --- हे. षडानन।
षष्टि- --- ना. [सं.] --- साठी।
षष्ठ- --- वि. [सं.] --- छ सङ्ख्याको; छैटौँ।
षष्ठांश- --- ना. --- १. छ भागमध्ये एक भाग; छैटौं भाग। २. प्राचीन कालमा राजा वा राज्यले कृषकसँग लिने उब्जाको छैटौँ भाग।
षष्ठिका- --- ना. [सं.] --- बालक जन्मेका छैटौँ दिनको रातमा पूजा गरिने देवी।
षष्ठी- --- ना. [सं.] --- १. शुक्ल वा कृष्ण पक्षमा पर्ने छैटौं तिथि, खस्टी (कथ्य.)। २. छैटी। ३. व्याकरणअनुसार प्रायः सम्बन्ध जनाउने विभक्ति; सम्बन्ध षष्ठी।
षष्ठी तत्पुरुष- --- ना. --- सम्बन्धबोधक षष्ठी पूर्वपद हुने समास; तत्पुरुष समासको एक भेद (जस्तो- घरकाज, पुस्तकघर, राजदरबार आदि)।
षाडव- --- ना. [सं.] --- सङ्गीतमा सात स्वरमध्ये छ स्वर मात्र लाग्ने र एक स्वर वर्जित हुने एक राग।
षाडव औडव- --- ना. --- आरोहमा षाडव र अवरोहमा औडव हुने एक राग।
षाडव सम्पूर्ण- --- ना. --- आरोहमा षाडव र अवरोहमा सम्पूर्ण हुने राग।
षाण्मासिक- --- वि. [सं.] --- छ महिनाको छ महिने; अर्द्धवार्षिक।
षोडश- --- ना. [सं.] --- १. सोह्रको सङ्ख्या वा अङ्क; सोह्र। वि. २. सोहौँ।
षोडशकला- --- ना. --- चन्द्रमाका सोह्रकला वा अंश (अमृता, मानदा, पूषा, तुष्टि, पुष्टि, रति, धृति, शशिनी, चन्द्रिका, कान्ति, ज्योत्स्ना, श्री, प्रीति, अङ्गदा, पूर्णा र अमृता)।
```
-------------------

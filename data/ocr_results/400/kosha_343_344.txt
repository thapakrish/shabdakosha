-------------------
```
गुजुल्टो- --- ना. --- १. डोरी, धागो, कपाल आदिको गुजमुजिएको गुल्यो। २. एक हातले बोक्न सकिने घाँस, पराल आदिको गुजमुजिएको मुठो ।
गुजुल्ट्याइ- --- ना. --- गुजुल्टो पर्ने वा गुजुल्टिने भाव, क्रिया वा प्रक्रिया।
गुजुल्ट्याइनु- --- क.क्रि. --- मुठो पारिनु; गुजुल्ट्याउने गरिनु।
गुजुल्ट्याउनु - --- स.क्रि. --- गुजुल्टो पार्नु; गुजुल्टिन लाउनु ।
गुजेस्ता- --- ना. [फा. गुजार] --- जीवननिर्वाह; जीविका; गुजारा; गुजरान।
गुजो- --- ना. [अ. मू. गुज्+औ] --- धागो आदिले डल्लिएको गुजुल्टो।
गुज्ज- --- क्रि.वि. [अ. मू. गुज्+ज] --- रिसाएर नबोल्ने वा रहस्यमय हुने किसिमले।
गुज्जा- --- ना. --- हे. गुच्चा।
गुज्जिनु- --- अ.क्रि. [गुज्ज+इ+नु] --- रिसाए झै गरी नबोलेर बस्नु; गुज्ज पर्नु।
गुज्रनु- --- अ.क्रि. [फा. गुजर्+नु] --- १. कुनै उपयुक्त समय बित्नु; बेला टरेर जानु। २. मुद्दा-मामिलामा आफ्नो तारिख नाघ्नु; अवधि नाघ्नु; म्याद नाघ्नु। ३. नाश हुनु, दुर्लभ हुनु। ४. मर्नु; चोला उठ्नु।
गुज्राइ- --- ना. --- गुज्रने क्रिया वा प्रक्रिया।
गुज्राइनु- --- क.क्रि. --- गुज्रने काम गराइनु।
गुज्राउनु- --- प्रे.क्रि. --- गुज्रन लाउनु, गुज्रने पार्नु।
गुज्राँती- --- वि. [√ गुजराती] --- भारतको गुजरात-प्रदेशको; गुजरातमा बनेको वा पाइने; गुजरातसम्बन्धी।
गुज्राँती गाई- --- ना. --- दुधका लागि प्रसिद्ध एक किसिमको गाई।
गुज्राँती बाजा- --- ना. --- पन्चैबाजा; बाच्छैबाजा।
गुज्राँती भैसी- --- ना. --- घुम्रिएका सिङ हुने, जिउमा भुत्ला नगण्य मात्रामा हुने, कालो रङको दुधालु भैंसी।
गुज्राँती मुहाली- --- ना. --- छिद्र भएको फुकेर बजाइने एक प्रकारको बाजा।
गुञ्जन - --- ना. [सं.] --- १. भमरा, माहुरी आदिको शब्द, भुनभुनाहट। २. मधुर ध्वनि; मधुर शब्द; ध्वनितरङ्ग।
गुञ्जायमान- --- वि. [सं.] --- चारैतिर गुँजिरहेको; मधुर ध्वनि आइरहेको।
गुट- --- ना. [गठ] --- कुनै खास उद्देश्य लिएर केही व्यक्तिको पक्ष, मत वा स्वार्थका आधारमा बनेको सानो दल वा जमात; पारस्परिक मतभेद वा रागद्वेषका कारणले कुनै ठुलो सङ्गठन वा समूहभित्र तयार भएको सानो सङ्गठन।
गुटबन्दी- --- ना. --- गुट बनाउने क्रिया वा स्थिति; दलबन्दी।
गुटमुटिनु- --- अ.क्रि. [गुटुमुटु+इ+नु] --- १. गुटुमुटु परी एउटै पोकोजस्तो हुनु, सिरक, धुस्सा आदिले ढाकिएर सुत्नु। २. भएभरको धन-सम्पत्ति वा मालमत्ता एकैपल्ट हातलागी हुनु। ३. लडीबडी हुनु; घुसमुन्टिनु ।
गुटमुट्याइ- --- ना. --- गुटमुट्याउने क्रिया वा प्रक्रिया।
गुटमुट्याइनु- --- क.क्रि. --- गुटुमुटु पारिनु।
गुटमुट्याउनु - --- स.क्रि. --- १. कुनै मालमत्ता वा वस्तु गुटुमुटु पारेर बेर्नु; कागत, कपडा आदिले छोप्नु। २. भएभरको सामान सबै बोकेर हिँड्नु; जम्मै गुटुमुटु पारेर लैजानु। प्रे.क्रि. ३. गुटमुटिन लाउनु ।
गुटिका/गुटी- --- ना. [सं.] --- १. औषधी आदिको सानो गोली; बुटी। २. सानो आकारको पुस्तक (उमामहेश्वरगुटिका; गौरीशङ्कर गुटिका इ.)। ३. योगशास्त्रअनुसार मुखमा हाल्नासाथ अदृश्य भएर जहाँ मन लाग्यो त्यहाँ पुग्न सकिन्छ भन्ने मन्त्रसिद्ध गोली।
गुठियार- --- ना. [गुठी+इयार] --- १. गुठीको सदस्यका रूपमा रहेको, गुठीसित सम्बन्धित वा गुठीभित्रको व्यक्ति २. परिवार; खलक।
गुठिल- --- वि. [हि. गुट्ठल] --- १. गोप्य रूपमा रहेको; लुकेको; छिपेको; गुप्त। ना. २. धनको गाँठ; सम्पत्तिको पोको।
गुठी- --- ना. [सं. गोष्ठी] --- १. धार्मिक वा परोपकारी कार्य-सञ्चालनका लागि छुट्ट्याइएको, त्यसैबाट आउने आयस्ताले देव-पितृको पूजाआजा आदि चलाइने र जग्गा, घर, सम्पत्ति आदिको रेखदेख गर्ने सामाजिक संस्था। २. गुठीले मात्र प्रयोग गर्न सक्ने वा गुठीका नाममा रहेका घर, जग्गा, श्रीसम्पत्ति आदि।
गुठीगाना- --- ना. --- गुठीहरूको समुदाय; गुठी र गुठीसम्बन्धी अन्य कुरा।
गुठीधन- --- ना. --- गुठीका रूपमा रहेको तथा गुठीबाट गरिने कामका निम्ति खर्च गरिने नगद वा जिन्सी; गुठीअन्तर्गतको घर, जग्गा, पाटीपौवा आदि सम्पत्ति; देवस्व।
गुठीसंस्थान- --- ना. --- सरकारी गुठीको रूपमा स्थापना भएका र देशका विभिन्न स्थानमा रहेका, देवल, पाटीपौवा, पुल, साँघु, जग्गा-जमिन आदिको हेरचाह र त्यसबाट आएको आम्दानीले तिनै वस्तुको संरक्षण, दैनिक पूजा, सिधा आदि कार्यहरू र अन्य जीर्णोद्धार, निर्माण आदि कार्यसञ्चालनका निम्ति स्थापित संस्थान।
गुठुरिनु --- अ.क्रि. [गुठुरो इ+नु] --- गुठुरो पर्नु; एउटै पोको हुनु।
गुठुरी- --- ना. --- हे. गुठुरो।
गुठुरो- --- ना. [हि. गठरी] --- १. मालसामानको सानो पोको; कुटुरो; गुठुरी। २. धनको पोको। वि. ३. गठरो; ग्याँचे।
गुठुऱ्याइ- --- ना. [√ गुठुरि (+याइ)] --- गुठुरिने भाव, क्रिया वा प्रक्रिया।
गुठुऱ्याइनु- --- क.क्रि. --- गुठुरो पारिनु।
गुठुऱ्याउनु- --- प्रे.क्रि. --- १. गुठुरो पार्नु; कुरमुऱ्याउनु। २. गुठुरिन लाउनु।
गुठे --- ना. [गुठी+ए] --- आलोपालोसँग मिलेर काम गरिने सङ्गठन; भारोपर्म ।
गुड्नु- --- अ.क्रि. [सं. गुड्+नु] --- बाटुलो, गोलो वा चक्का आकारको वस्तु भुइँमा दगुर्दै जानु, गुडिनु।
गुड- --- ना. [सं.] --- उखुको रस पकाई बनाइएको गुलियो पदार्थ; सखर।
गुडगुच्चे- --- ना. [गुड् गुच्चा] --- १. गुड्ने क्रिया; गुडेर जाने काम। २. त्यस्तो खेल।
गुडगुड- --- क्रि.वि. [अ. मू. गुड्+अ(द्वि.)] --- १. डल्लो वा बाटुलो वस्तु गुड्दा आवाज आउने किसिमले। २. वायुविकारले पेट कराउने चालमा। ना. ३. पानी भरेको हुक्कामा तमाखु खाँदा आवाज निस्कने किसिम ।
गुडगुडाइ- --- ना. --- गुडगुडाउने क्रिया वा प्रक्रिया।
गुडगुडाइनु- --- क्रि. --- बाटुलो वस्तु गुड्ने गरी लडाइनु; गुडाइनु।
गुडगुडाउनु- --- स.क्रि. --- १. बाटुलो वस्तु गुड्ने गरी पठाउनु; गुडाउनु। २. पेट कराउनु, पेटमा गुडगुड आवाज आउनु। ३. हुक्का गुडगुड
गुडगुडाहट --- ना. --- गुडगुडाउने क्रिया वा अवस्था; गुडगुडाइ।
गुडगुडे- --- १. सेतो नाथ्री र खैरो कालो रङको बोक्रो भएको गेडा फल्ने मार्सी जातको धान। २.गुडगुड आवाज आउने कसकुट वा पित्तल आदिको ढलौटे हुक्का। वि. ३. गुडगुड आवाज निकाल्ने।
गुडपाक- --- ना. [सं.] --- गुडको चास्नी बनाएर नरिवल आदि मिसाई तयार गरिएको पौष्टिक पदार्थ गुदपाक।
गुडाइ- --- ना. [√ गुड् (+आइ)] --- गुड्ने क्रिया वा प्रक्रिया।
गुडाइनु- --- क.क्रि. --- बाटुलो गोलो वस्तु गुडाइनु; गुडाउने काम गरिनु।
गुडाउनु- --- प्रे.क्रि. --- बाटुलो वस्तु लडाउनु; घचेट्नु, गुऱ्याउनु।
गुडाकेश- --- ना. [सं.] --- १. निद्रालाई जित्ने व्यक्ति; निद्राविजयी। २. शिव; महादेव। ३. अर्जुन।
गुडिनु- --- अ.क्रि. [गुड्+इ+नु] --- गुड्ने काम होइनु; गुर्रिनु।
गुडुघुट्ट- --- ना. [गुड् घोटक > घुट्ट] --- घोडा झै दौडेर खेलिने केटाकेटीको एक खेल।
गुडुरा/गुडुरे- --- ना. --- बगरहुँदो फल्ने, डल्लो र खैरो मार्सी जातको धान।
गुड्कनु- --- अ.क्रि. [गुड्+क+नु] --- चक्काजस्तो वा डल्लो वस्तु गुड्नु; गुड्दै जानु; हिँड्नु।
गुड्काइ- --- ना. --- गुड्कने वा गुड्काउने क्रिया वा प्रक्रिया।
गुड्काइनु- --- क.क्रि. --- गुड्ङ्कन लाइनु वा हिँडाइनु।
गुड्काउनु- --- प्रे.क्रि. --- गुड्कने पार्नु; गुड्दै जाने तुल्याउनु।
गुड्ड- --- क्रि.वि. [अ. मू. गुड् ड] --- चक्का वा पाङ्ग्रा भएको कुनै वस्तु गुड्ने चालमा; गुर्र।
गुड्डी- --- ना. [सं. गुण्ड?] --- नचाहिँदो विषयमा देखाइने धाक; व्यर्थको गफ वा फुर्ती।
गुड्डी हाँक्नु- --- दु. --- धाक छोड्नु, नचाहिँदो फुर्ती लाउनु।
गुण- --- ना. [सं.] --- १. कुनै पनि वस्तुलाई अरू सजातीय वस्तुबाट छुट्ट्याउन वा अलग्याउन सहायक हुने निजी स्वभाव, विशेषता वा धर्म। २. कुनै मानिसमा रहको असल स्वभाव; सद्‌गुण। ३. एक अर्कालाई प्रभाव पार्न सक्ने तत्त्व वा प्रशंसनीय विषय। ४. कुनै वस्तुको निर्माण, काम, विद्या, व्यवहार आदिको सिप; निपुणता। ५. वस्तुबाट प्राप्त हुने फाइदा वा लाभ, उपयोगिता। ६. ब्रह्माण्डका प्राकृतिक धर्म वा वृत्ति (सत्व, रज, तम)। ७. योगशास्त्रका अनुसार स्वभावमा देखिने शम, दम र तितिक्षा तीन गुण। ८. उपर्युक्त वृत्ति वा गुणका आधारमा तीन सङ्ख्याको सूचक शब्द । ९. पूर्वीय काव्यशास्त्रका अनुसार रसलाई उत्कर्ष प्रदान गर्ने श्लेष, समाधि, औदार्य, माधुर्य, ओज, प्रसाद, अर्थव्यक्ति, कान्ति, सुकुमारता र समतानामक तत्त्व। १०. व्याकरणमा स्वरसन्धिका अ, उ, ओ तीनवटा अक्षर। ११. एक अङ्कलाई अर्को अङ्कले गुणन गर्ने काम; गुणा। १२. धनुको ताँदो वा डोरी। १३. धागो; डोरी; सुत। १४. वास्तु वा मूर्तिकलामा तीन इन्च बराबरको नापो; तीन अमल।
गुणक- --- ना. --- १. कुनै अङ्कलाई गुणन गर्ने अङ्क; गुन्ने अङ्क। २. गुणन गर्ने मानिस; गुन्नेवाला।
गुणकथन- --- ना. --- १. कसैका गुणबारे गरिने प्रशंसा; गुणगान;
गुणानुवर्णन। २. काव्यमा वियोग श्रृङ्गारमा हुने नायकका दश दशामध्येको एक।
गुणकामदेव- --- ना. --- काठमाडौँ सहर बसाल्ने र स्वम्भूको स्तूप बनाउने भनी वंशावलीमा चर्चित नेपालका लिच्छविकालीन प्राचीन राजा।
गुणकारक/कारी- --- वि. --- कुनै न कुनै प्रकारको गुण भएको वा फाइदा गर्ने; लाभदायक।
गुणकीर्तन- --- ना. --- १. गुण र यशको प्रशंसा गरिने नाटकको एउटा लक्षण। २. गुणको बखान; गुणानुवर्णन।
गुणगान- --- ना. --- कसैको गुण, स्वभाव आदि विषयलाई लिई गरिने प्रशंसा; बढाईचढाई गरिने गुणको बखान।
गुणग्रहण- --- ना. --- १. अर्कामा रहेको सद्गुण वा राम्रा कुराको सिको। २. अरूले गरेको गुण सम्झने काम; कृतज्ञता स्वीकार।
गुणग्राही- --- वि. --- गुणको वा गुणीको कदर गर्ने; गुण सम्झने।
गुणज्ञ --- वि. --- असल कुरा वा गुणको मर्म बुझ्ने; गुण जान्ने; गुणको कदर गर्ने।
गुणत्रय- --- ना. --- प्राकृतिक प्रमुख तीन गुण (सत्त्व, रज, तम)।
गुणधर्म/धर्मिता- --- ना. --- कुनै पदार्थमा पाइने विशेषता वा स्वभाव; वस्तुगत विशेषता।
गुणन- --- ना. [सं.] --- एक अङ्कले अर्को अङ्कलाई गुन्ने काम; गुणा।
गुणनफल - --- ना. --- एक अङ्कले अर्को अङ्कलाई गुणन गर्दा निस्कने परिणाम; गुणा गरेर निकालिएको उत्तर; गुनेर आएको सङ्ख्या।
गुणनिधि - --- वि. [सं.] --- धेरै उत्तम गुण भएको; धेरै गुण हुने; गुणहरूको खानी; गुणवान्; गुणी।
गुणवाचक- --- वि. [सं.] --- १. गुण वा विशेषताको बोध गराउने। ना. २. व्याकरणअनुसार नाम, सर्वनामको गुण, विशेषता, स्वभाव आदिको बोध गराउने विशेषण शब्द (राम्रो, बाठो, मिठो, उज्यालो, रातो, कालो इ.)।
गुणवान्- --- वि. [सं.] --- विभिन्न गुणले युक्त; गुण भएको; गुणी।
गुणसागर- --- वि. [सं.] --- विशिष्ट गुण भएको; ठुलो गुणी।
गुणस्तर- --- ना. [सं.] --- कुनै वस्तु वा पदार्थमा रहेको गुणको मात्रा; त्यस्तो गुणको मूल्याङ्कन गरी निर्धारण गरिने स्तर।
गुणहीन- --- वि. [सं.] --- कुनै गुण वा विशेषता नभएको; गुणरहित; निर्गुणी।
गुणा- --- वि. [सं. गुणन] --- १. कुनै अर्को सङ्ख्यालाई कुनै सङ्ख्याले गुनिएको; गुणन गरिएको (दोबर, तेवर वा दुना, तिना इ.)। ना. २. गणितमा कुनै एक सङ्ख्याले कुनै अर्को सङ्ख्यालाई गुन्ने क्रिया वा विधि; गुणन।
गुणाकर- --- वि. [सं.] --- धेरै गुण भएको; गुणहरूको खानी भएको; गुणनिधि।
गुणाङ्क- --- ना. [सं.] --- १. गणितमा गुणा गरिने सङ्ख्या। २. लिच्छविकालका 'गुण' पद भएका कुनै राजाका पालाको 'गुण' शब्द-अङ्कित सिक्का।
गुणाढ्य - --- वि. [सं.] --- १. धेरै असल गुण भएको; सद्गुणी। ना. २. पैशाची प्राकृतमा 'बड्ड कहा' (बृहत् कथा) नामक ग्रन्थ लेख्ने प्रसिद्ध कवि।
```
-------------------

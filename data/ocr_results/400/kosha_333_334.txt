-------------------
```
गल्लावाल --- ना. --- गर्ने गरिएको पसलेहरूको सानो बाकस।
गल्लावाल- --- ना. --- १. अन्नपातको बिक्री गर्ने व्यक्ति; अनाजको व्यापारी। २. सेनामा भर्ना गर्न रङ्गरुट जम्मा गरी लाने व्यक्ति।
गल्ली- --- ना. [सं. गल] --- १. प्रायः सहरभित्रका घरहरूका पङ्क्तिबिचमा रहेको साँघुरो बाटो। २.सानो र नराम्रो बाटो।
गवाइ- --- ना. [√ गाउ (+याइ)] --- गाउने भाव, क्रिया वा प्रक्रिया।
गवाइनु- --- क.क्रि. --- गाउन लाइनु; गाउन प्रेरित गरिनु।
गवाउनु- --- प्रे.क्रि. --- गाउन लाउनु; गाउने पार्नु।
गवाक्ष- --- ना. [सं.] --- आँखीझ्याल।
गवाह- --- ना. [फा.] --- १. कुनै घटना जान्ने वा देख्ने व्यक्ति; कुनै विवरण वा घटनाको जानकारी राख्ने व्यक्ति। २. कुनै वादविवादमा अड्डाअदालतसमक्ष आफूले जानेबुझेको कुरा बताएर प्रमाण दिने व्यक्ति; साक्षी।
गवाही- --- ना. --- १. देखेजानेका घटनाबारे दिइने बयान। २. देवानी वा फौजदारी मुद्दामा अड्डाअदालतमा गएर गरिने बयान; साक्षी; प्रमाण।
गवेषक- --- वि. [सं.] --- गवेषणा गर्ने; अन्वेषक; अनुसन्धानकर्ता।
गवेषण- --- ना. [सं.] --- १. कुनै वस्तु वा विषयको यथार्थ तथ्य पत्ता लगाई गरिने विधिपूर्वकको अध्ययन-विश्लेषण; अनुसन्धान। २. हराएको वस्तु खोजेर पत्ता लगाउने काम; खोजी।
गवेषणशाला- --- ना. --- गवेषण वा अनुसन्धान गरिने ठाउँ वा घर।
गवेषणा- --- ना. --- गवेषण।
गवेषी- --- वि. [सं.] --- कुनै विषयको गहिरो छानबिन गर्ने; खोजी गर्ने; अनुसन्धाता।
गवैया- --- ना. [गाउ+ऐया] --- गीत वा राग गाउने व्यक्ति; गाउने मान्छे; गायक; वस्ताज।
गव्य- --- वि. [सं.] --- १. गाईबाट प्राप्त हुने (दुध, दही, घिउ, गहुँत र गोबर)। २. गाईभैंसीलाई खुवाइने (घाँस, भुस, कुँडो इ.)।
गस्ती- --- ना. [फा.] --- १. ठाउँ-ठाउँको घुमफिर; भ्रमण। २. पहरा वा रखवारीका निम्तिको घुमाइ; कुनै क्षेत्रमा सुरक्षा कायम गर्न तथा असामान्य स्थितिको नियन्त्रण गर्न वा अन्य विशेष प्रयोजनका लागि खटिएको टोली वा व्यक्तिले सावधानीपूर्वक घुम्ने र रेखदेख गर्ने काम (गस्ती प्रहरी, गस्ती पुलिस आदि)।
गह- --- ना. --- आँखाको गेडी रहने खोपिल्टो वा आँसु भरिएर डबडबाउने त्यसैको डिलडिलसम्मको ठाउँ।
गह२- --- ना. --- प्रायः टोपी सिउन प्रयोग गरिने एक प्रकारको कालो खुटुवा कपडा।
गहक- --- ना. --- गहकिलोपन; वजन; तौल।
गहकिलो --- वि. --- १. खँदिलो भईकन महत्त्वपूर्ण; गहक भएको; वजनदार। २. सार वा तत्त्व भएको, राम्रो र गतिलो।
गहत- --- ना. [सं. कुलत्थ] --- एकै भेट्नामा फुस्रा तीन पात हुने, पहेंला फूल फुल्ने र लाम्चा कोसा लाग्ने, दाल-जातको लहरो वा त्यसैको कोसामा फल्ने सेतो, रातो र कालो तीन जातको हुने चेप्टो आकार भएको गेडादार अन्न।
गहते- --- वि. [गहत+ए] --- १. गहतका रङको; गहतजस्तो वर्ण भएको। २. पाखे; असभ्य। ३. पेटभरि खान नपुग्ने; आर्थिक अवस्था कमजोर भएको। ना. ४. गहत जस्तै बोट हुने तर फल नलाग्ने एक जातको वनस्पति (घाँस)।
गहते काठो- --- ना. --- गहत खाएर निर्वाह गर्ने बाहुन; दुःखी बाहुन (निन्दार्थमा)।
गहते किरो --- ना. --- गर्मीमा फैलने रक्तजीवी किरो; उडुस।
गहते जाउलो --- ना. --- गहत मिसाएर बनाइने जाउलो।
गहते डाँडो/पाखो --- ना. --- गहत मात्र उब्जने जग्गा-जमिन; रुखो पाखो।
गहन- --- वि. [सं.] --- १. गहिराइ छिटै थाहा नपाइने, गहिरो; गम्भीर। २. बाक्लो; सघन। ३. पुग्न नसकिने; दुर्गम; अगम्य । ४. मुस्किलसँग मात्र बुझिने; दुर्बोध्य; क्लिष्ट । ५. आदि र अन्तको पहिचान गर्न कठिन; रहस्यमय।
गहनता --- ना. --- १. गहन हुनाको भाव वा अवस्था; गहिराइ; गम्भीरता। २. दुर्गमता।
गहना- --- ना. --- १. सुन-चाँदी आदिबाट बनाइने सिँगारपटारका साधन; शरीर वा व्यक्तित्वको बाह्य शोभा बढाउनका लागि शरीरका नाक, कान, घाँटी आदि विभिन्न भागमा लगाइने वा पहिरिने तिनै वस्तु; अलङ्कार। २. शोभा दिने र बाह्य इज्जत बढाउने किसिमका कुरा वा गुण। (उदा.- चरित्र नै मान्छेको सबभन्दा ठुलो गहना हो)।
गहनागुरिया --- ना. --- गहनाहरूको समुदाय; गरगहना।
गहनापात- --- ना. --- गहनाहरूको समुदाय; गरगहना।
गहरी- --- ना. --- गहिरो परेका ठाउँतिर बग्दै वा घिसिँदै जाने गरी खेल्ने केटाकेटीहरूको एक खेल।
गहिराइ- --- ना. [गहिरो+आइ] --- १. गहिरो हुनाको भाव वा अवस्था; गहिरोपन; गाम्भीर्य; गम्भीरता। २. उत्खनन आदि गर्ने क्रममा सङ्केत गरिएकोभन्दा तलको ठाउँ।
गहिरिनु --- अ.क्रि. [गहिरो+इ+नु] --- १. गहिरो हुनु। २. भित्री तहसम्म पुग्नु।
गहिरी- --- वि. [गहिरो ई] --- १. अलि-अलि गहिरो, थोरै गहिरो। २. आँत-भेउ पाउन नसकिने (स्त्री)। ३. गहिरो परेको जमिन; गलखेत; डोलखेत।
गहिरो- --- वि. [सं. गभीर] --- १. वरिपरि अग्लो भई माझको भाग भासिएको वा गाडिएको; सतहभन्दा तलको। २. भित्रसम्म पुगेको (गहिरो घाउ, गहिरो चोट, गहिरो भनाइ इ.)। ३. सजिलैसँग बुझ्न नसकिने; भित्री अर्थ भएको। ४. आँत-भेउ पाउन गाह्रो वा पार लाउन नसकिने।
गहिऱ्याइ- --- ना. [√ गहिऱ्याउ (+आइ)] --- गहिऱ्याउने भाव, क्रिया वा प्रक्रिया।
गहिऱ्याइनु- --- क.क्रि. --- गहिरो पारिनु, गहिऱ्याउन लाइनु।
गहिऱ्याउनु- --- प्रे.क्रि. [गहिरो याउ+नु] --- गहिरो पार्नु; गहिरिने तुल्याउनु।
गहुँ- --- ना. [प्रा. गोहूम] --- एकापट्टिको भाग केही गहिरो परेको र बिचमा छेउ-पुछार चिरा परेको हुने, सुनौला रङका गेडा भएको, सप्तधान्यमध्येको एक प्रसिद्ध अन्न।
गहुँगोरो --- वि. --- गहुँको जस्तो वर्ण भएको; हल्का वा केही खैरो भाव
गहुँत- --- ना. [सं. गोमूत्र] --- सूतक, आशौच आदिका शुद्धिकार्यमा प्रयोग गरिने र पवित्र मानिने गाईको मूत; पञ्चगव्य (गाईको दुध, दही, घिउ, गउँत र गोबर)-मध्ये एक।
गहुँगो- --- वि. [√ गहुगो] --- हे. गहुगो/गहु ङो।
गहुकाइ- --- ना. [√ गहुकाउ (+आइ)] --- गहुकाउने भाव, क्रिया वा प्रक्रिया।
गहुकाइनु- --- अ.क्रि. --- गहुरको होइनु।
गहुकाउनु- --- अ.क्रि. [गहुको+आउ+नु] --- काम गर्न अप्ठ्यारो मान्नु; अल्सी गर्नु; अल्साउनु।
गहुको- --- वि. [√ गहुङ्गो] --- भारी; गह्रौं; गरुको। विप. हलुको।
गहुङ्गो/गहुङो- --- वि. --- बेसी वजन भएको; धेरै तौल भएको; उचाल्न गाह्रो पर्ने। विप. हलुङ्गो।
गह्रौँ- --- वि. [सं. गुरु] --- १. गहु‌ङ्गो। विप. हलौं।
गह्वर- --- ना. [सं.] --- १. बाहिरबाट केही थाहा नपाइने वा लुक्न- बस्न हुने गहिरो र अँध्यारो ठाउँ (ओढार, गुफा, सुरुङ, दुलो इ.)। २. झाडीले घेरिएको एकान्त स्थान; वन; लतागृह; कुञ्ज। वि. ३ जान गाह्रो पर्ने; दुर्गम; विषम।
गहह्वरी- --- ना. --- गुफा; कन्दरा।
गाँज्नु- --- स.क्रि. [गाँज+नु] --- १. छोप्नु; आफ्नो कब्जामा पार्नु। २. झम्टेर टिप्नु; च्याप्प पारेर अँठ्याउनु। ३. प्रभावमा पार्नु।
गाँज- --- ना. [सं. गर्जन] --- १. धान, कोदो, घाँस आदिको फेददेखि पलाएको एउटै बुटो; झाडिन सकेजति समूह। २. अँगालाभरि वा मुठीभरि अटाएजति वस्तु। ३. कागती र ज्यामिरको रस पकाएर चुक बनाउँदा उमालले किनारामा लगाउने फिँज ।
गाँजा --- ना. --- एउटै भेट्नुमा चार-पाँचवटा लामा-लामा पात लाग्ने, खैरो रङको झुरुप्प फूल फुल्ने, सिलामका जस्तै दाना फल्ने र मात लाग्ने एक झार; त्यसैको फल-पात सबै पिँधेर सर्बतमा हाली नशाका रूपमा प्रयोग गरिने, चरेस बनाउन छिप्प्याएर चोप भेला गरिने र सुर्ती वा कक्कडमा मिसाएर चिलिम, सुल्फा आदिबाट धुवाँ खाइने वस्तु; शिवबुटी; भाङ।
गाँजिनु- --- अ.क्रि. [गाँज+इ+नु] --- १. कुनै बोटबिरुवा हाँगाबिँगाले युक्त हुनु; झाडिनु; झाम्टिनु; मौलाउनु; फैलिनु। २. धनसम्पत्ति, कुलकुटुम्ब आदिले परिपूर्ण हुँदै जानु; सम्पन्न हुनु।
गाँजिनु- --- क.क्रि. [गाँज्+इ+नु] --- कुनै सङ्कटपूर्ण स्थिति वा समस्याले छोपिन; एँचमा परिनु ।
गाँठ- --- ना. [गाँठो ८ सं. ग्रन्थि] --- १. धागो, सनपाट, कपडा आदि बाँधेको पूरा भारी; गठरी। २. मूल धन; सञ्चित पुँजी। वि. ३. गठरिएको; पुड्को; गान्टे।
गाँठकोपी/गोभी- --- ना. --- माटामाथि सलगमको जस्तै गाँठो लाग्ने र तरकारी खाइने काउलीका जातको डल्लो वस्तु वा त्यसैका मुन्टा।
गाँठ न गुठी- --- ना. --- दयनीय अवस्था वा केही नभएको स्थिति। (गाँठी न गुठी जरजरी उठी। - उखान)।
गाँठा- --- ना. [गाँठोको ति. रू.] --- १. शरीरमा भित्रभित्रै विकार पैदा भई भयङ्कर रूप लिँदै जाने असाध्य मानिएको खटिरो वा रोग; सइन खटिरो; क्यान्सर। २. रहस्यका कुरा।
गाँठागुँठी- --- ना. --- सलक्क मिल्न नसकेर गठ्याङगुठुङ परेका वस्तु; सानाठुला धेरै गाँठा।
गाँठिनु- --- अ.क्रि. [गाँठ+इ+नु] --- १. डोरी वा धागो आदि वस्तु गाँठो पर्नु। २. वस्तु वा व्यक्तिहरू एकै ठाउँमा जोल्टिनु।
गाँठी- --- ना. [प्रा. गण्ठि > सं. ग्रन्थि] --- १. कुनै काम वा समस्यालाई सुल्झाउन सहायक हुने उपाय; जुक्ति; तरिका। २. भित्री अभिप्राय; अभ्यन्तरको कुरो; कुराको मुख्य सार । ३. मूलधन; पूँजी। ४. अग्लोहोचो; सानोठुलो आदि शरीरको कद; जिउडाल।
गाँठीकुरो- --- ना. --- भन्न खोजेको मुख्य कुरो; भित्री सारभूत कुरो; मूल मर्म वा अभिप्राय।
गाँठे- --- वि.बो. --- कुनै प्रसङ्गमा उदेक, रउस आदिको भाव जनाउने शब्द। (उदा.- लालेले त पुतलीलाई बिहे नै गरिसकेछ, ए गाँठे! नभन्दै गाँठे ! उसले पनि जागिर खाएछ!)।
गाँठे- --- वि. [गाँठो+ए] --- १. सलक्क नभई गाँठगाँठा परेको। २. चाहिँदो मात्रामा बढ्न नसकेको; गान्टे; पुड्के।
गाँठे काल्तोरी- --- ना. --- मूला जस्तै जरामा फल्ने तर अलिक बाटुलो फल हुने तरकारी खाने एक जातको वनस्पति।
गाँठेमूला- --- ना. --- हे. गान्टेमूला।
गाँठो --- ना. [प्रा. गण्ठो ८ सं. ग्रन्थ] --- १. डोरी, धागो, सुतली आदि वस्तु नफुस्कोस् भनी मस्काउँदा वा आफैँ फेरो परेर हुने डल्लो; ग्रन्थि। २. गानु; डल्लो। ३. बाँस, उखुजस्ता हाँगा पलाउने जातका वस्तुहरूको आँख्लो। ४. अड्को; समस्या; रहस्य।
गाँठो पर्नु- --- दु. --- १. कुरो नमिल्नु; समस्या आइपर्नु। २. मायाप्रीति बस्नु।
गाँठोलुकाइ- --- ना. --- रुमाल, पटुका वा डोरी गाँठो पारी सो गाँठो लुकाएर छकाउँदै खेलिने, केटाकेटीहरूको एक खेल।
गाँड- --- ना. [सं. गण्ड] --- १. रोगका कारणले विशेषतः आयोडिन नमिसिएको नुन वा दूषित पानीका प्रभावबाट घाँटीका नसाहरूमा पानी जमी मासु फुलेर आउने ठुलो डल्लो; गलगण्ड। २. रुखहरूमा चोट लागेका ठाउँमा निस्कने गाँठो। ३. सुपारी, कटहरजस्ता फलहरूको समुदाय वा तिनको गाँठो परेको भाग। ४. एकै ठाउँ झुम्मिएका कमिला, मौरी, अरिङ्गाल आदिको गोलो वा समूह।
गाँड कोराकोर --- ना. --- परस्परमा गर्दन अँठ्याउन खोज्ने अड्डी; परस्परको कचिङ्गलोले दुःखद रूप लिएको अवस्था।
गाँडागर्चा- --- वि. [सं. गाँडा+गर्यो] --- सलक्क नपरेका वा गान्टा र नसप्रेका (केटाकेटी र फलफूल)।
गाँडी- --- ना. --- स्त्रीजातिको जननेन्द्रिय; योनि; भग।
गाँडीमुखे- --- वि. --- योनिको जस्तो मुख भएको; रिसउठ्दो र मननपर्ने अनुहारको (अश्लील गालीमा हुने प्रयोग)।
गाँडु- --- ना. --- १. माउबाट छुट्ट्याउने अवस्थामा नपुगेको गधा; गधाको बच्चो। वि. २. सरसल्लाहमा मिल्न नसक्ने वा उचित रूपले काम गर्न नसक्ने; बेमेलको; काम नलाग्ने; रद्दी; चुत्यो।
गाँडू- --- ना. --- हे. गाँडु।
```
-------------------

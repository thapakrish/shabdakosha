-------------------
```
गप्फ्याइनु- --- क.क्रि. --- ठुलठुला गाँस हालेर खाइनु, गप्फा हालिनु।
गप्फ्याउनु- --- स.क्रि. [गप्फा+याउ+नु] --- ठुलो गाँस हालेर धमाधम खानु; गप्फा हसुर्नु।
गफ- --- ना. [प्रा. गप्प८ सं. क्लप] --- १. मन बहलाउन वा समयकटनीका लागि गरिने बातचित; खालि मनोरञ्जनको कुरा; गफगाफ। २. हुँदै नभएको कुरा; झुटो कुरा । ३. ठट्‌यौलो कुरा; हाँसखेलको कुरा।
गफगाफ- --- ना. --- १. उद्देश्यविनाको कुराकानी । २. खालि हँस्यौली वा ठट्‌यौलीका कुरा।
गफाडी- --- वि. --- धेरै गफ गर्ने स्वभावको; गुड्डी हाँक्ने; गप्फड; गफी।
गफलक्क- --- क्रि.वि. [अ. मू. गफलक्+क] --- खाँदा ठुलठुला गाँस हालेर अटाईनअटाई खाने गरी।
गफलत- --- ना. [अ.] --- १. प्रमाद वा असावधानीबाट हुने गल्ती; भुलचुक । २. बेपरवाही; बेहोसी।
गफल्क्याइ- --- ना. [√ गफल्क्याउ (+आइ)] --- ठुलठुला गाँस हालेर खाने क्रिया वा किसिम।
गफल्क्याइनु- --- क.क्रि. --- गफलक्क खाइनु; एकै गप्फा पारिनु।
गफल्क्याउनु- --- स.क्रि. [गफलक्क+याउ+नु] --- ठुलठुला गाँस हालेर एकदममै खानु; गप्फ्याउनु।
गफसफ- --- ना. [गफ (द्वि.)] --- हे. गफगाफ।
गफागफ- --- क्रि.वि. [अ. मू.] --- खाँदा गप्फाका गप्फा हालेर; कपाकप।
गफाडी- --- वि. [गफ+आडी] --- हे. गफडी।
गफास्ट/गफास्टक- --- वि. [सं. गल्पाष्ट/गल्पाष्टक] --- १. भएनभएका कुरा जोडेर गफ छाँट्ने; गफी; गफाडी। ना. २. त्यस्ता धेरै कुराको समुदाय वा सङ्कलन।
गफी- --- वि. [गफ+ई] --- १. धेरै गफ गर्ने; गफडी। २. भएनभएका कुरा गर्ने खालको; फटाहा।
गबडु- --- वि. [फा. खूबरू] --- कुरकुरे बैँसको; भर्खर जवानी चढेको; पट्ठो।
गबुल्लो- --- वि. [गब्बू+उल्लो] --- छाँट न काँटको; लठ्यौरो; हबुल्लो।
गबुवा- --- ना. --- गाईभैंसीको दुध दुहुने काठ वा बाँसबाट बनेको भाँडो; ढुङ्ग्रो; दुधेरो।
गब्बू- --- वि. --- हे. हब्बु ।
गब्रुङ- --- ना. [फा. गम्बरुन] --- एक प्रकारको खाकी रङको कपडा।
गब्रुवा- --- वि. [गब्रुङ+उवा] --- हल्का खालको खैरो; फुस्रो खैरो।
गभर्नर- --- ना. [अड्] --- १. कुनै प्रान्त वा प्रदेशको शासक; प्रशासक। २. राज्यपाल; क्षेत्रपाल । ३. मौद्रिक नीति क्रियान्वित गर्ने तथा राष्ट्रबैङ्कको प्रशासन सञ्चालित गर्ने प्रमुख पदाधिकारी।
गभारो- --- ना. [गाभो+आरो] --- १. केरा, कर्कलो, मकै आदिका फेदमा रोगको रूपमा उब्जने सेतो रङको, गँड्यौलाजस्तो किरो। २. त्यस्ता किराबाट उब्जने सो रोग।
गभीर- --- वि. [सं.] --- १. गहिरो; गहकिलो; गम्भीर।
गम्नु- --- स.क्रि. --- १. कुनै काम कुरामा नहड्बडाई विचार गर्नु; धैर्यपूर्वक सोच्नु; मनन गर्नु। २. गौर गर्नु; सम्झनु; घोरिनु ।
गम- --- ना. [सं.] --- १. हिँड्ने काम; गमन। २. प्रस्थान। ३. बाटो; मार्ग। ४. चाल; गति।
गम- --- ना. [अ.] --- १. मनमा हुने गहिरो दुःख, शोक, मानसिक चिन्ता। २. पछुताउ; फिक्री।
गम- --- ना. [सं. गम्य] --- १. विचलित नभईकन गरिने विचार; धैर्यपूर्वकको सोचाइ, गौर। २. प्रेम गर्दा प्रेमीप्रेमिकामा रहने गाम्भीर्य वा आन्तरिक विश्वास। ३. भेउ; पत्तो।
गमक- --- वि. [सं.] --- १. खबरको ओसारपसार गर्ने; सङ्केत गर्ने; सूचना दिने। २. सम्झाउने; कुनै कुराको स्मरण गराउने। ३. कुनै पनि वस्तुलाई हिँडाउने वा सञ्चालन गराउने; गति दिने। ना. ४. नगरा, मृदङ्ग, तबला आदि बाजाको गम्भीर ध्वनिप्रसार। ५. सङ्गीतमा आरोहअवरोहजस्ता तत्त्वका आधारमा एक स्वरबाट अर्को स्वरमा जाने रीति वा विभिन्न स्वरलाई स्पर्श गर्दै जाने गति; सङ्गीतको स्वरप्रवाह।
गमक- --- ना. [√ गम्य] --- सुगन्ध; महक; बास्ना।
गमक्क- --- क्रि.वि. [अ. मू. गमक्+क] --- गम्कने वा गज्कने चालले; गजक्क।
गम खानु- --- टु. --- पर्खेर वा गौर गरेर विचार गर्नु।
गमगिर- --- ना. [गम+गिर] --- सानो खाल्टो बनाएर त्यहीँ बसी गिर्राले हिर्काइने र छोप्तै गरी खेलिने भकुन्डाको एक खेल।
गमडी- --- ना. [सं. गर्भ+डी] --- बाला नलागी दुम्सीकाँडे भई गुभैमा फल्ने अग्तिया धान।
गमन- --- ना. [सं.] --- १. एक ठाउँबाट अर्को ठाउँ पुगुन्जेलको यात्रा; त्यस्तो यात्रामा प्रस्थान गर्ने काम; हिँडाइ। २. कुनै ठाउँमा पुग्ने वा जाने काम। ३. कसैमाथिको हमला; आक्रमण। ४. स्त्रीसँगको सहवास; रतिक्रीडा; सम्भोग।
गमनागमन- --- ना. --- जाने र आउने काम; आवतजावत; आइजाइ।
गमनीय- --- वि. --- गमन गर्न उचित; जान लायक; जानुपर्ने।
गम पाउनु- --- टु. --- कुनै कुराको सुइँको वा अन्त पाउनु।
गमर्को- --- ना. [सं. कर्कट को ] --- १. हातको पसरमा वा अँजुलीमा अटाएसम्मको अन्न, पैसा आदिको परिमाण; हातले उभाउन सकेजति वस्तु। २. मुखमा अटाएसम्मको गाँस वा अँगालाले भ्याएसम्मको अँठ्याइ। ३. जाडो आदिले वा स्वेच्छाले गँगटो कैं भएको हात आदिको मुद्रा।
गमाइ- --- ना. --- गमर्याउने क्रिया वा प्रक्रिया।
गमर्याइनु- --- क.क्रि. --- गमर्कोमा अटाएसम्म झिकिनु।
गमर्याउनु --- स.क्रि. --- १. हातमा अटाएसम्म मुठ्याउनु; मुठी वा अँजुलीमा अटाईनअटाई झिक्नु। २. गाईबस्तुले मुख गाडेर खानु। ३. अँगालोमा नअटाएसम्म बेसरी च्याप्नु; अँगालाले अँठ्याउनु।
गमला- --- ना. [पोर्त.] --- शोभाका लागि कौसी, बार्दली, ढोका आदिमा फूल वा अन्य ससाना बिरुवापात लगाइने र सजाइने बाल्टी वा आरीका ढाँचाको माटो, धातु आदिको भाँडो।
गमार- --- वि. [√ गँवार] --- हे. गँवार।
गमिलो- --- वि. [गम+इलो] --- गम्भीर स्वभावको; धैर्यपूर्वक विचार गर्ने; गम भएको।
गमी- --- वि. [गमई] --- गम गर्ने; गमिलो; गम्दारी।
गम्कनु- --- अ.क्रि. [गमक्क+नु] --- १. रूप, सिप, बल, बुद्धि, धन आदिले मत्त हुनु; मात्तिनु; कसैलाई टेरपुच्छर नलाउनु, गमक्क पर्नु। २. बाजागाजा धूमधामसित बज्नु। ३. खुब बास्ना आउनु; सुवास चल्नु।
गम्काइ- --- ना. --- गम्कने वा गम्काउने क्रियाप्रक्रिया।
गम्काइनु- --- क.क्रि. --- गम्कने पारिनु; गमक्क पारिनु।
गम्काउनु- --- स.क्रि. / प्रे.क्रि. --- कुनै काम सजधज वा तडकभडकका साथ गर्नु; गम्कने पार्नु; गम्कन लाउनु।
गम्किनु- --- अ.क्रि. --- १. गमक्क परिनु। २. हे. गम्कनु।
गम्क्याइ- --- ना. --- गम्कने क्रियाप्रक्रिया।
गम्क्याहट- --- ना. --- गम्कने काम वा अवस्था; गम्क्याइ।
गम्छा- --- ना. [बङ्गा. गाम्छा] --- घाँटीमा बेरिने, आङ पुछ्ने र कछाडका रूपमा समेत प्रयोग गरिने पातलो लाम्चो रुमाल।
गम्दार- --- वि. [गम+दार] --- गम्भीर स्वभावको; कम बोल्ने; शान्त मिजासको।
गम्दारी- --- ना. --- १. गम्दारको गुण वा विशेषता; गम्दार हुने पन। वि. २. गम्दार।
गम्बु- --- ना. --- काठको ठेकी आकारको, घिउ राख्ने बट्टा; घिउबट्टा।
गम्बुठ- --- ना. [अङ. गम+बुट] --- पिँडौलासम्म घुस्ने गरी लगाइने छालाको बुटजुत्ता।
गम्भीर- --- वि. [सं.] --- १. गहिराइ थाहा नपाइने, गहिरो । २. शान्त; धीर। ३. विचारपूर्ण; गहन। ४. जटिल; दुरुह (गम्भीर समस्या, गम्भीर स्थिति इ.)। ५. घना; सघन।
गम्भीरता- --- ना. --- गम्भीर हुनाको भाव, स्थिति वा गुण।
गम्म- --- क्रि.वि. [अ. मू. गम्+म] --- १. गमक्क पर्ने चालले; गम्किने किसिमले। २. कुनै वस्तु पूरा भरिने किसिमले; डम्म; टम्म। ३. न्यानो हुने किसिमले। ४. निश्चिन्त वा मग्न भई बस्ने किसिमले। ५. चारैतिर बास्ना मगमगाउने किसिमले।
गम्मागम्म- --- वि. [गमागम] --- १. टनाटन; भरिभराउ। २. गम्म। ३. बढिबढाउ।
गम्मागम्मी- --- वि. --- १. भरिभराउ, गम्मागम्म। २. गम्म।
गम्मारी- --- ना. --- पीपलका आकारका पात र सेतो बोक्रो हुने, पहेंलो रङको फूल फुल्ने, दुध निस्कने एक वनस्पति।
गम्य- --- वि. [सं.] --- १. जान योग्य; जान लायक। २. स्त्रीसमागम गर्न योग्य। ३. ज्ञान गर्नुपर्ने; जान्न-बुझ्न उचित। ४. सजिलैसँग जान सकिने; पुग्न सकिने।
गम्रङ्ग/गम्रङ- --- क्रि.वि. [अ. मू. गम्रङ्ग/ङ] --- पूरै बाहाँ फैलाएर अँगालो हाल्ने किसिमले; अङ्कमाल गर्ने ढाँचासित।
गयब- --- वि. --- १. काम नलाग्ने; रद्दी। २. खराब; नजाती।
गयल- --- ना. [अ. गैर] --- हाजिर नहुनुको चाल वा अवस्था; गैरहाजिरी; अनुपस्थिति।
गयलकट्टी- --- ना. --- कुनै पनि संस्था, कार्यालय आदिमा कर्मचारीले बिदा स्वीकृत नगराई वा हाजिर नभई बसेमा हुने सो अवधिको तलबको कट्टी।
गयलखाली- --- ना. --- कर्मचारीले कुनै कारण वा स्वीकृतिविना साधारणतः लगातार सोह्र दिनसम्म गयल रहेमा स्वतः खाली हुने पद वा त्यसरी कर्मचारीलाई हटाउने काम।
गया- --- ना. [सं.] --- भारतको बिहार प्रान्तमा रहेको पितृश्राद्ध तथा तीर्थकर्म गरिने हिन्दूहरूको प्रसिद्ध धार्मिक स्थल; पितृतीर्थ।
गर्नु- --- स.क्रि. [प्रा. कर+नु] --- १. कुनै काम-कुरो थाल्नु वा पूर्ण तुल्याउनु। २. काममा हात हाल्नु, काम फत्ते पार्ने प्रयासमा लाग्नु। ३. कुनै नीति, सिद्धान्त आदिलाई कार्यान्वयनको रूप दिई टुङ्गोमा पुऱ्याउनु। ४. स्त्री-समागम गर्नु।
गरगहना- --- ना. [गहना (द्वि.)] --- गहना-लुगा आदि शृङ्गारका साधन।
गरज- --- ना. [अ.] --- १. आवश्यकता; जरुरत। २. हर्जा; खाँचो।
गरम- --- ना. [फा. गर्म] --- १. तातोपन; गर्मी। वि. २. तातो; पोल्ने; उष्ण। ३. एकाएक आवेगमा आउने; खरो; उग्र (स्वभाव वा मिजास)।
गरम कपडा- --- ना. --- न्यानो कपडा; जाडो याममा लगाइने ऊनी आदिको लुगा।
गरम टोपी- --- ना. --- १. न्यानो टोपी; जाडो याममा लगाइने टोपी। २. ऊनी वा पस्मिनाबाट बनेको टोपी। ३. माकल-टोपी; बाँदर-टोपी।
गरम मसला- --- ना. --- विशेषतः कवाफ, मासु आदि पकाउँदा हालिने ल्वाङ, मरिच, सुकुमेल, जाइफल आदि सुगन्धित द्रव्य वा काजु, किसमिस, छोडा आदि गुलिया वस्तुको मिश्रणबाट समेत बनेको सुगन्धित मसला।
गरमागरम- --- वि. [गरम गरम ] --- १. ज्यादै तातो; पाक्तापाक्तैको; तात्तातो। २. जोसिलो, उत्तेजित (छलफल, बहस इ.)। ना. ३. बहसको क्रममा आएको उत्तेजना; चर्काचर्की।
गरमागर्मी- --- ना. --- जोसिलो बहस; चर्को भनाभन; रन्कारन्की।
गरमाहट- --- ना. [गरम+आहट] --- गरम हुनाको भाव वा स्थिति; गर्मी; उष्णता।
गरमी- --- ना. [फा.] --- हे. गर्मी।
गरल- --- ना. [सं.] --- विष; जहर; हलाहल।
गरहडुवा- --- ना. [सं. गवेधुका --- यज्ञमा समिधाका लागि प्रयोग गरिने वृक्षविशेष मिर्गौले।
गरही- --- ना. [गड्ढा ही] --- मधेसका पोखरी वा दहतिर पाइने एक जातको माछा।
गराइ- --- ना. [√ गर्(+आइ)] --- गर्ने काम वा प्रक्रिया; आचरण।
गराइनु- --- क.क्रि. --- गर्न लाइनु; गर्ने प्रेरणा दिइनु।
गराउनु- --- प्रे.क्रि. --- गर्न लाउनु, गर्ने प्रेरणा दिनु। गरागर- ना. परस्परको गराइ, पालैपालोसँग गर्ने काम।
गरारा- --- ना. [फा.] --- गोलीगाँठामाथि र घुँडामुनि कल्ली गाँसेर बनाएको केटीहरूको सुरुवाल।
गरालागराली- --- ना. [गरालो+गराली] --- साना-ठुला गरालाको समूह।
गराली- --- ना. [गरालो + ई] --- तगारोमा तेर्सो पारेर राख्ने काठ; सानो गरालो।
गरालो- --- ना. --- १. पिङमा डोरी झुन्डयाउन लिङ्गामा वा खाँबामा तेर्सो पारेर राखिने काठ; बलो। २. घर, गोठ आदिमा टाँड छाप्नका निम्ति तेर्स्याइने लामो काठ।
```
-------------------

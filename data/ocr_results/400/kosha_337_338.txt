-------------------
```
गाड चल्नु --- स.क्रि. --- भल बग्नु; बाढी आउनु।
गाडधन- --- ना. --- कसैले नभेट्टाओस् भनी सुरक्षासाथ माटामा गाडेर लुकाइएको सुन, चाँदी, काँसो, तामो आदि जायजेथा; गाडेको धन-सम्पत्ति।
गाडा- --- ना. [प्रा. गड्डीआ] --- १. मालसामान हालेर गुडाउँदै एक ठाउँबाट अर्का ठाउँमा लगिने, गोरु, राँगा, मानिस आदिले तान्ने चक्कावाल गाडी। २. उखु वा आलु रोप्नका लागि बाटुलो खाडल पारेर खनिने ड्याङ; डाँफा।
गाडावान/वाल- --- ना. --- १. गाडा ठेल्ने वा हाँक्ने व्यक्ति। २. गोरु वा राँगागाडीको चालक।
गाडिनु- --- क.क्रि. [गाड्+इ+नु] --- गडिनु; भित्र पस्नु, भासिनु।
गान्धी ---  --- चढाउने नगदी वा जिन्सी उपहार । २. त्यस किसिमको राजकीय शुल्क वा कर।
गादो- --- ना. [सं. गात्र] --- पछिल्तिर कम्मरबाट दुवै छेउ अघिल्तिर ल्याई दाहिनेछेउ देब्रे काँधमा र देब्रेछेउ दाहिने काँधमा सप्को मारी दोहोरो छड्के पारेर शरीरमा भिर्ने वा लाउने कपडा; दौरा आदिको साटो बेरिने आङको पहिरन।
गाध- --- वि. [सं.] --- १. गहिराइ थाहा पाइने; सजिलैसँग तर्न सकिने। ना. २. पार तर्न सकिने नदी; चाँचल; जँघार।
गान- --- ना. [सं.] --- १. लय, ताल, सुर आदि मिलाएर गाइने गीत; गाना; भजनकीर्तन। २. वर्णन; प्रशंसा।
गानबजान- --- ना. --- गाउने र बजाउने काम; स्वर र बाजा मिलाएर गाइने भजनकीर्तन, गीत-गान आदि।
गानविद्या- --- ना. --- शास्त्रीय सिद्धान्तअनुसार सङ्गीतको ताल, सुर र लयको सूत्रबद्ध ज्ञान गराउने शास्त्र; सङ्गीतविद्या।
गाना- --- ना. [सं. गान] --- गीत; गान।
गानाबजाना- --- ना. --- हे. गानबजान।
गानिनु- --- अ.क्रि. [गानु+इ+नु] --- १. आइमाईको स्तनमा धेरै दुध भएर चर्कनु; कल्चौंडामा दुध भरिएर टन्कनु । २. पीप-रगत आदि भरिएर खटिरो टन्कनु। ३. गानुजस्तै साह्रो हुनु।
गानु/गानो- --- ना. [सं. ग्रन्थि] --- १. डल्लो। २. पिँडालु, गुन्दरगानु आदिको कन्द। ३. वायुविकारबाट उत्पन्न हुने पेटको रोग, गोला; शूल।
गान्टे- --- वि. [गान्टो+ए] --- १. स्वाभाविक रूपमा बढ्न नसकी गाँठिएको; गान्टो परेको। २. पुड्के; डल्ले; ग्याँचे।
गान्टे काल्तोरी- --- ना. --- हे. गाँठेकाल्तोरी।
गान्टे मुला- --- ना. --- सलगमको आकारको एक जातको मूला; लेकाली मूला; डल्ले मूला; गाँठेमूला।
गान्टो- --- वि. [गाँठो] --- १. सलक्क बढ्न नसकी गठ्याड्रिएको; राम्ररी नबढेको; पुड्को; डल्लो। ना. २. फूलको पराग रहने गाँठो; कर्णिकार।
गान्धर्व- --- वि. [सं.] --- गन्धर्वसँग सम्बन्धित; गन्धर्वको।
गान्धर्वक- --- ना. --- नाचगानका क्रियामा निपुण व्यक्ति; गवैया; उस्ताद।
गान्धर्व विवाह- --- ना. --- बाबुआमाको अनुमतिविना नै केटाकेटीको प्रेम बसेर राजीखुसीले गरिने विवाह; प्रेमविवाह; गन्धर्वविवाह।
गान्धर्व वेद- --- ना. --- सामवेदअन्तर्गत एक उपवेद; वैदिक सङ्गीतशास्त्र।
गान्धार- --- ना. [सं.] --- १. सङ्गीतशास्त्रअनुसार सात स्वर (सा, रे, ग, म, प, ध, नि. मध्येको एक स्वर; तीन सय नादलहरी हुने 'ग' स्वर। २. सिन्धुनदीको पश्चिमतटमा स्थित एक प्राचीन देश; पौराणिक देश।
गान्धिक- --- ना. [सं.] --- गन्धसम्बन्धी द्रव्यको कारोबार गर्ने व्यक्ति; अत्तर, कस्तूरी, केसरी, तेल, कपूरजस्ता सुगन्धी वस्तुहरूको व्यापारी।
गान्धी- --- ना. [सं. गान्धिक] --- १. गुजराती वैश्यजातिको एक वर्ग। २. भारतलाई अङ्ग्रेजी उपनिवेशबाट मुक्ति दिलाउन ठुलो त्याग गर्ने, सत्य र अहिंसाका पक्षपाती, भारतीय नेता मोहनदास कर्मचन्द गान्धी; बीसौं शताब्दीका भारतीय महापुरुष।
गान्धीवाद- --- ना. --- अहिंसा र सत्याग्रहका आधारमा चलाइने, गान्धीद्वारा प्रतिपादित राजनीतिक सिद्धान्त।
गान्धीवादी --- वि. --- गान्धीवादमा विश्वास राख्ने; गान्धीवादको अनुयायी।
गाप- --- ना. [सं. गर्भ] --- १. घरको जगमा हालिने बलियो ढुङ्गो; गर्ने ढुङ्गो; जगको ढुङ्गो। २. बाली भएको चारपाँच दिनमा गाईभैंसीले फ्याँक्ने सेपजस्तो फोहर।
गाप पाक्नु- --- दु. --- बाली भएका चारपाँच दिनमा गाईभैंसीले सेपजस्तो फोहर निकाल्नु।
गाफिल- --- ना. [अ.] --- १. काम गर्दा आइलाग्ने दोष; अबगाल; औजस। २. थाहै नपाईकन गरिने गल्ती; भुलचुक । वि. ३. थाहा-पत्ता नभएको; बेखबर। ४. बुद्धि-सुद्धी हराएको; बेहोस।
गाबो- --- ना. --- हे. गाभो।
गाभ्नु- --- स.क्रि. [सं. गर्भ+नु] --- १. एक वस्तुमा अर्को वस्तु खप्टनु; कुनै दुई वस्तुलाई एकै ठाउँ मिलाउनु; जोड्नु। २. गाँस्नु; जोर्नु; गच्छ्याउनु।
गाभ- --- ना. [सं. गर्ने --- १. गाप; गर्भ; पशुको सेप। २. गुप्त छलकपट; छद्म व्यवहार।
गाभा- --- ना. [सं. गर्भ] --- १. कर्कलो अथवा मानेको भित्री पात; गुभे पात; टुसो; पिपिरो। २. धान वा कोदो रोप्दा जमिनमुनि घुसारिने बिउको मुठो। ३. अर्को रुखमा उम्रने, पात भाँच्दा चिप्लो चोप आउने र साना लाम्चा केराका जस्ता पात हुने, लहरो वा त्यसैको फूल; सुनाखरीको एक जात।
गाभिन/गामिनी- --- वि. [सं. गर्भिणी] --- गर्भिणी; दोजिया; बियाउने (गाई, भैंसी आदि)।
गाभिनु - --- अ.क्रि. [गाभ्+इ+नु] --- कुनै वस्तु एक-अर्कासँग जोरिनु; एक आपसमा खापिनु; मिसिनु; जोल्टिनु; गाँसिनु ।
गाभिनु - --- वि. --- गर्भिणी; गर्भ धारण गरेकी (गाई, भैंसी)।
गाभो- --- ना. [सं. गर्भ] --- १. कर्कलो, माने आदिको भित्री पात; गुभे पात; टुसो; पिपिरो। २. धान वा कोदो रोप्दा एकपल्टमा जमिनमुनि घुसारिने बिउको मुठो। ३. केराका पात जस्तै आकारका साना र छोटा पात हुने, अरू रुखमा टाँसिने एक झार; एक जातको सुनाखरी।
गामगुम- --- ना. [अ. मू. गुम्+अ(द्वि.)] --- १. प्रकाशमा नआईकन भित्रभित्रै चलेको हल्ला; खासखुस । २. कुनै निन्दित काम बाहिर फैलन नदिने वा कुनै गोप्य कुरो सहसा लुकाउने चालबाजी।
गामगुम्म- --- क्रि.वि. [गुम्म (द्वि.)] --- १. गोप्यता बचाउन तुरुन्तै चुपचाप वा सतर्क हुने चाल; गाम्म्मगुम्म। २. झ्याल ढोका थुन्ने वा धेरै लुगाफाटा लाउनेओढ्‌ने गरी जिउलाई गरम र न्यानो पार्ने किसिम।
गाम्मगुम्म- --- क्रि.वि. --- १. भकाभक खाने चालले। २. गामगुम्म।
गामल- --- ना. [सं. ग्रामीण] --- गाउँघर; छरछिमेक; गाँवल।
गामस्थान- --- ना. [सं. ग्रामस्थान] --- प्रायः धिमाल जातिले खेतीका देवीदेवीका प्रतिमा बनाएर खेतका माझमा स्थापना गरेको मन्दिर; कृषिदेवता।
गामी- --- वि. [सं.] --- १. गतिशील; गमन गर्ने; यात्री (अग्रगामी, दूरगामी इ.) २. गमन गर्ने; सम्भोग गर्ने (वेश्यागामी, परस्त्रीगामी इ.)।
गाम्भीर्य --- ना. [सं.] --- १. गम्भीर हुनाको भाव वा स्थिति; धैर्य; गम्भीरता। २. नाटकका नेतामा रहने सात्विक गुण; डर, शोक, क्रोध र हर्षको अवस्थामा पनि नायकमा विकार नदेखिने गुण।
गायक- --- ना. [सं.] --- स्वर, लय, ताल आदि मिलाएर गीत गाउने व्यक्ति; गवैया; उस्ताद।
गायकी - --- ना. --- गानविद्याका अनुसार ठिकसँग गाउने क्रिया वा स्थिति; गाउने प्रवीणता।
गायत्री- --- ना. [सं.] --- १. चौबिस मात्रा हुने एक वैदिक छन्द। २. उक्त छन्दमा रचित आर्यहरूमा पवित्र मानिने साँझ-बिहान जपिने प्रसिद्ध वैदिक मन्त्र। ३. जप र चिन्तन गर्नेलाई रक्षा गर्ने मानिएकी आराध्य देवी; गायत्री मन्त्रकी अधिष्ठात्री।
गायन- --- ना. [सं.] --- १. गाउने क्रिया वा भाव। २. सुर, लय र तालसहित गाइने रचना; गाना; गीत।
गायब --- ना. [अ.] --- पत्तै नलाग्ने गरी गुम्ने वा हराउने काम; बेपत्ता; अलप।
गायिका- --- ना. [सं.] --- गीत गाउने नारी; स्त्री गायक।
गायिनी - --- ना. [सं.] --- गानबजानको पेसा लिने स्त्री; गानबजान गरी जीविका गर्ने आइमाई।
गायो,- --- ना. [प्रा. गायो/गयो८ सं. गद] --- पित्तको रोग।
गायो - --- ना. --- पालुवा छँदा बस्तुभाउले खाएमा गला लागेर मर्ने डर रहने, छिप्पिएपछि भने घाँस हुने, बाटुला र ठुलठुला पात भएको एक बोट।
गारत/गारद- --- ना. [अङ् गार्ड] --- १. पालोपहराका लागि तैनाथ गरिएको पल्टन; सेनाको सुरक्षा टोली। २. अङ्गरक्षक दल; रक्षक। ३. रास; खात; थुप्रो।
गारुड- --- वि. [सं.] --- १. गरुडसम्बन्धी; गरुडका आकारको। ना. २. देवता गरुड भएको मन्त्र; सर्पको विष झार्ने गरुडको मन्त्र।
गारुडिक/गारुडी- --- ना. [सं.] --- सर्पले टोकेको विष झार्ने व्यक्ति; विषनाशक मन्त्रको ज्ञाता; विषवैद्य; सपेरा।
गारुडिक/गारुडी विद्या- --- ना. --- सर्पको विष झार्ने मन्त्र; सर्पलाई वशीकरण गर्ने वा त्यसको औषधी निर्माण गरिने विद्या; सर्पविद्या।
गारो- --- ना. [प्रा. गार सं. ग्रावा] --- घर, मन्दिर आदि बनाउँदा हिलो माटो वा सिमेन्टले जोडेर लगाइने इँट, ढुङ्गा आदिको भित्तो; पर्खाल; आट।
गारो- --- वि. [सं. गाढ] --- १. हे. गाह्रो।
गार्ड- --- ना. [अङ्.] --- पहरा दिने व्यक्ति; रक्षक; हे. गारत/गारद।
गार्ड अफ अनर- --- ना. --- सम्मानगारत।
गार्हपत्य- --- ना. [सं.] --- अग्निका तीन भेद; आह्वनीय, दाक्षिणात्य र गार्हपत्यमध्ये तेस्रो; गृहस्थहरूको पाक-यज्ञको अग्नि; सहस्राग्नि।
गार्हस्थ्य- --- ना. [सं.] --- १. गृहस्थ हुनाको भाव वा अवस्था; गृहस्थाश्रम। २. गृहस्थीहरूले गर्नुपर्ने आचरण वा धर्मकार्य; गृहस्थीको काम।
गाल्नु --- स.क्रि. [गल्+नु] --- १. सुन, चाँदीजस्तो ठोस वस्तुलाई पगाल्नु। २. निर्धा पार्नु; थकाउनु। ३. विवश तुल्याउनु; हैरान पार्नु।
गाल, --- ना. [सं. गालि] --- कुनै काम-कुरा बिग्रँदा आइलाग्ने अपजस; अबगाल; औजस।
```
-------------------

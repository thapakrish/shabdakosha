-------------------
```
गल ---  --- आफ्नो कमजोरी स्विकार्नु; लत्रनु; झुक्नु। ५. दुब्लाउनु; खर्त्याकखुलुक हुनु। ६. आफ्नो टेक लिन असमर्थ हुनु। ७. निर्धन हुनु; गरिब हुनु।
गल- --- वि. [सं. गर्त] --- डोल वा गहिरी परेको र कुलोपानी लाग्ने; अव्वल (खेत)।
गल- --- ना. --- कुनै गहुङ्गो वस्तुलाई पल्टाउने वा उप्काउने फलाम वा काठ, बाँस आदिको दह्रो डन्डी।
गल- --- ना. [सं.] --- १. गला; घाँटी; कण्ठ। २. घाँटीको भित्रपट्टिको भाग।
गलकट्टा --- वि. --- १. घाँटी काट्ने; गलो रेट्ने; घिच्रो सेर्ने। २. निर्धाको रगत चुस्ने; शोषक; घातक।
गल कट्नु/कट्नो- --- वि. --- गलकट्टा।
गलकम्बल --- ना. --- गाईगोरुका घाँटीमा तलदेखि माथिसम्म झुन्डिएको लुर्कने छाला; माला।
गलकोट- --- ना. --- नेपालको धौलागिरि अञ्चलअन्तर्गत बागलुङ जिल्लामा पर्ने ऐतिहासिक स्थल (पुरानो राज्य) वा त्यसैको वरिपरिको ठाउँ।
गलकोटे- --- वि. --- गलकोटमा बस्ने; गलकोटको बासिन्दा। स्त्री. गलकोटेनी।
गलक्क- --- क्रि.वि. [अ. मू. गलक्+क] --- पाकेर वा सडेर ज्यादै गल्ने गरी; फतक्क।
गलगण्ड- --- ना. [सं.] --- घाँटीमा रुद्रघण्टीका वरिपरि नसामा पानी जमेर फुल्दै जाने रोग; गाँड; गलगाँड।
गलगाँठो --- ना. [गल+गाँठो] --- १. घाँटीमा कुनै पनि भागमा निस्किएको खटिरो। २. घाँटीमा फेरो पुग्ने ठाउँमा पारिएको गाँठो।
गलगाँड- --- ना. [सं. गलगण्ड] --- १. गलाको गाँड; गलगण्ड। २. वरिपरि भन्ट्याङभुन्टुङ केटाकेटी आदिको घेरो।
गलगिज्ज/गलगिद्ध- --- क्रि.वि. [सं. गल+गिज्ज/गिद्धे] --- घाँटी टन्न हुने गरी खाने चालसँग; कोची-कोची वा अटेसमटेस होउन्जेल खाने गरी।
गलगाँडी- --- ना. [गल+गौंडी] --- झ्याप्प परेको बोट हुने, सानो केराउका दानाजत्रा राता रङका फल फल्ने एक प्रकारको वनस्पति वा त्यसैको फल।
गलग्रह- --- ना. [सं.] --- १. कफ बढेर सास फेर्न असजिलो पार्ने घाँटीको एक रोग। २. घोक्रेछुत्ती लाउने वा गलहत्त्याउने काम; टिप्पा। ३. ज्योतिषशास्त्रअनुसार कृष्णपक्षका प्रतिपदा, चतुर्थी, सप्तमी, अष्टमी, नवमी र अमावस्या तिथि। ४. मुस्किलले मात्र पन्छाउन सकिने दुःख।
गलघण्ट- --- ना. [सं.] --- १. पशुको गलामा झुन्डयाइने घण्ट; घाँडो। २. करबलले मात्र बेहोर्नुपरेको त्यस्तै दुःख; छोड्न पनि नसकिने र लिन पनि मन नहुने भ्याउलो।
गलचेप- --- ना. [सं. गल+च्याप्] --- १. गला च्याप्ने वा अँठ्याउने उपकरण (मुसा मार्ने चेपुवा, जङ्गली पशु समाउने पासो, हात्ती बाँध्ने साङ्लो इ.)। २. गला रेट्ने काम; जबरजस्ती; करकाप।
गलफन्दी- --- ना. [गला+फन्दा] --- सजाय दिन अपराधीका गलामा भिराइने फलामे बन्धन; गलपासो।
गलफाँसी- --- ना. [गला+फाँसी] --- गलपासो; घटेसी।
गलफुले- --- ना. [गलफुलो+ए] --- १. चम्सुरका जस्ता पात हुने, बिचमा गाँठगाँठाको झाम्टो परेको, गाईबस्तुले खाएमा गला फुल्ने एक प्रकारको भुइँझार। २. गलफुलो।
गलफुलो- --- ना. [गला+फुल्+ओ] --- च्यापु सुनिने वा घाँटी फुलेर फुकुन्डो आउने रोग।
गलबदी- --- ना. [अ. गलब] --- चाहिँदा नचाहिँदा कुरामा गरिने बहस; निधोमा पुग्न नसकी धेरै जनाले कुरो काटाकाट मात्रै गरेको खैलाबैला; गलफती; गलफदी।
गलबन्द --- ना. [सं. गल+बन्ध] --- गलबन्दी।
गलबन्दी- --- ना. --- प्रायः जाडोबाट बच्न गलामा बेरिने वस्त्र; मफलर।
गलबा- --- ना. [अ. गलब] --- हुलदङ्गा; दङ्गा-फसाद; विद्रोह; हल्ला।
गलमगाँठो --- ना. [गलम+गाँठो] --- बस्तुभाउ बाँध्दा गलामा सुर्काउनी पर्नबाट जोगाउने दाम्लाको गाँठो।
गलमुद्रा- --- ना. [सं.] --- शिवजीलाई प्रसन्न गराउन पूजा गर्दा डमरुको आवाज निकाली गाला बजाउने मुद्रा।
गलल्ल --- क्रि.वि. [अ. मू. > गलल्+ल] --- खित्का छोडेर धेरै जना हाँस्ने गरी।
गलसेरा- --- वि. [गला+सेर्+आ] --- १. गलो सेर्ने वा रेट्ने। २. दीनदुः‌खीलाई सताउने; गरिबमारा।
गलस्तन- --- ना. [सं.] --- बाख्राका गलामा झुन्डिने थुनजस्ता मासुका लुर्का।
गलस्तनी- --- ना. --- गलामा मासुका लुर्का झुन्डिएको वा चारकाने बाख्रो।
गलजिब्री- --- ना. [सं. गलजिह्वा] --- श्वासनलीको मुखलाई खानेकुरा खाँदा बन्द र सास फेर्दा खुला गर्दा सर्किने सम्भावनाबाट जोगाउने मासुको लुर्कन।
गलहत्ती- --- ना. [गला+हत्त्याउ, सं. गलहस्ती] --- अँठ्याएर हुत्त्याउने वा पछार्ने काम; घोक्रेछुत्ती; गर्दनी।
गलहत्त्याइ- --- ना. --- गलहत्ती लगाउने क्रिया वा प्रक्रिया।
गलहत्त्याइनु- --- क.क्रि. --- गलहत्ती लाइनु; गर्दन्याइनु।
गलहत्त्याउनु- --- स.क्रि. --- गलहत्ती लाउनु; घोक्याउनु; गर्दन्याउनु।
गलहस्त- --- ना. [सं.] --- घोक्याउन तयार पारिएको हातको मुद्रा; अर्द्धचन्द्र।
गलहस्ती- --- ना. --- हे. गलहत्ती।
गलहार- --- ना. [सं.] --- गलामा लगाइने, रत्न आदि अमूल्य वस्तु जडिएको हार; सुनचाँदीको माला।
गला- --- ना. [सं. गल] --- १. टाउको र घडलाई जोड्ने बिचको गोलाकार केही लामो अङ्ग; घाँटी; कण्ठ। २. सङ्गीतात्मक स्वर; आवाज।
गलाइ- --- ना. [√ गल् +आइ)] --- गल्ने भाव, क्रिया वा प्रक्रिया।
गलाइनु- --- क.क्रि. --- गलाउने काम गरिनु, गल्ने पारिनु।
गलाउनु- --- प्रे.क्रि. --- १. गल्ने बनाउनु, गलक्क हुने तुल्याउनु। २.टेक लिनेलाई कायल पार्नु; अपराध सकार्ने बनाउनु, पग्लाउनु।
गलाम- --- ना. [सं. गल] --- १. बस्तुभाउ बाँध्दा गलामा पर्ने दाम्लाको भाग। (उदा.- गलाम सानो भए बस्तुलाई घटेसी लाग्ने डर हुन्छ)। वि. २. गलामा फेरो पुग्ने; गलाभरिको।
गलाम गाँठो- --- ना. --- गलामा फेरो पुग्ने ठाउँमा पारिएको गाँठो; गलमगाँठो।
गला लाग्नु- --- दु. --- १. खाएको कुरा घाँटीमा गएर अ‌ड्किनु। २. कुनै काम नगर भन्दाभन्दै गरेर बिग्रिसकेपछि चुकचुकाउनु; पछुताउ लाग्नु।
गलित- --- वि. [सं.] --- १. गिलो भएको; गलेको। २. चुहेको; खसेको। ३. सडेको; कुहेको। ४. शिथिल भएको; थाकेको।
गलित कुष्ठ --- ना. --- हातगोडाका औंला र त्यसपछि जोर्नीसम्मका अङ्ग गलेर बिस्तारै झर्ने कुष्ठ रोग।
गलित यौवना- --- वि. --- जवानी बित्नाले सबै कुरो हराइसकेकी (स्त्री)।
गलिनु- --- अ.क्रि. [गल्+इ+नु] --- गल्ने होइनुः पग्लिनु।
गले- --- वि. [गल्+ए] --- गलेको; थाकेको; जुम्सो।
गलेगन्ड- --- ना. --- गलामा छालाको थैलो झुन्डिएको एक जातको चरो।
गलेगोरु- --- ना. --- १. काँधिएर राम्ररी नहिँड्ने वा मुस्किलले ठेलीठेली हिँडाउनुपर्ने गोरु। २. त्यस्तै गहुङ्गो स्वभावको मान्छे; अल्छी र लोसो मानिस ।
गलेनी- --- ना. --- १. गोडाका औंलाका काप फुट्ने, च्यातिने र पाक्ने रोग। २. पाकेपछि कालो र खाँदा गुलियो स्वादको हुने, असारतिर पलाएर फली कात्तिकमा पाक्ने र मङ्सिरपुसमा मर्ने एक वनस्पति वा त्यसैको फल।
गलेबन्द --- ना. --- गलबन्दी (उदा.-खुला दो-कान को राख्छ गलेबन्द भए कुनै। - लेखनाथ)।
गलेश्वर- --- ना. [सं.] --- म्याग्दी जिल्लाको बेनी बजारबाट एक कोस उत्तरपट्टि कालीगण्डकी र राखुघाट खोलाका दोभानमा अवस्थित महादेव; पौराणिक उपाख्यानअनुसार सतीदेवीको गलो पतन भई शिवजी उत्पन्न भएको र प्रत्येक वर्ष बालाचतुर्दशीमा मेला लाग्ने सोही ठाउँ।
गलैंचा- --- ना. [फा. गालीच] --- तनौटोमा सुतीको डोरी र बुनौटोमा भेडा वा भ्याङलुङको ऊन प्रयोग गरी विभिन्न रङका बुट्टा पारेर बुनिने, बाक्लो, नरम बिछ्‌यौना।
गलैंची फुल- --- ना. [गलैंचा+फुल] --- ससानो बोट हुने र रङ्गीबिरङ्गी फूल फुल्ने एक जातको फूल।
गलो- --- ना. [सं. गल] --- १. कण्ठ; घाँटी; गला।
गलो सेरा- --- वि. --- हे. गलसेरा।
गल्छी- --- ना. --- १. एक ठाउँबाट अर्को ठाउँसम्म पुग्न ओर्लने वा उक्लने गौंडो; कतैबाट उम्कने वा कहीँ पस्ने गल्छेडो। २. दुई पहाडका बिचमा खाँच वा सोतो परेको ठाउँ।
गल्छेडो- --- ना. --- १. सानो बाङ्गोटिङ्गो र अप्ठेरो बाटो; साँघुरो गल्ली। २. बस्तुभाउ हिँड्ने वा मूलबाटोमा मोडिने छोटो बाटो; उनाउ बाटो। ३. खाँच परेको ठाउँ; त्यस्तै अप्ठेरो काम।
गल्ड्याङ्ग्रो/गल्ढयाङ्ग्रो- --- वि. --- १. राम्रोसँग बोल्न नजान्ने वा बोली स्पष्ट नभएको; लठेब्रो। २. स्वर मात्र ठुलो तर बुद्धि नभएको; सिधासाधा; लाटोसुधो। ३. हुस्सु; लन्ठ। स्त्री. गल्ड्याङ्ग्री/गल्ढयाङ्ग्री।
गल्ती- --- ना. [अ. गलती] --- १. नियम, रीति, सिद्धान्त आदिका दृष्टिले हुने वा गरिने भुल; भुलचुक; बिराम। २. भाषा, व्याकरणका दृष्टिले भएको वा गरिने भुल; अशुद्धि। ३. अनुचित काम; नसुहाउँदो आचरण।
गल्यो- --- ना. --- १. मुजा पारेर लाइएका फरियाको पोल्टामा पर्ने मुठो वा गाँठो। २. धानको रोपो सप्रेर मुठीभरि गाँजिएको झाङ, घाँस वा झारको ठुलो मुठो।
गल्योवाल- --- वि. --- मुजा परेको गल्यो देखिने फरियाको पहिरन हुने (स्त्री)।
गल्यो सराइ- --- ना. --- धान रोप्ने काम।
गल्थ्याइ- --- ना. --- गल्थ्याउने क्रिया वा प्रक्रिया।
गल्थ्याइनु- --- क.क्रि. --- गल्यो पारिनु; मुठो पारिनु।
गल्य्याउनु - --- स.क्रि. --- अगाडि पर्ने फरियाको मुजा पटुकाले कसेर अँचेट्नु; गल्यो पार्नु; मुठा पार्नु।
गल्प- --- ना. [सं.] --- १. विचारप्रधान वा भावपूर्ण घटनात्मक ससानो कहानी; छोटो कथा। २. मिथ्या प्रलाप, गफ।
गल्मट- --- ना. --- पिँडालुको गाना काटेर दालमा मिसाइने चाना वा टुक्रा।
गल्याँठो --- ना. [गोल+याँठो] --- काठ वा अरू कुनै वस्तुको छोटो गिंड; रुखमा वा मान्छेको शरीरमा निस्केको गाँठो वा गानु।
गल्याकगुलुक --- क्रि.वि. [अ. मू. गल्याक्+अ (द्वि.)] --- फलफूल आदि पाकेर ज्यादै गल्ने किसिमले; फत्याकफुतुक।
गल्याङमल्याङ --- क्रि.वि. [अ. मू. गल्याङ्+अ (द्वि.)] --- हल्ला हुने वा खलबल हुने चालसँग; खल्याङमल्याङ।
गल्ल- --- क्रि.वि. [अ. मू. गल्+ल (द्वि.)] --- खुसी वा खिसी व्यक्त गर्दा खित्का छाडेर हाँस्ने गरी।
गल्ला- --- ना. [अ. गल्ल] --- १. अन्नपात; धानचामल, मकै आदि अन्न; अनाज। २. खास गरी विदेशी सेनामा भर्ना गर्न भेला गरिएका युवकहरूको समूह (रङ्ङ्गरुट)। ३. खुत्रुके जस्तै तर खोल्ने, बन्द
```
-------------------

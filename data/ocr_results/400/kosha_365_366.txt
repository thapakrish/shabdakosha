-------------------
```
घच्चाघच्ची- --- ना. --- १. परस्परको ठेलाठेल। २. जुधाजुध; कुस्ताकुस्ती।
घच्च्याइ- --- ना. --- घच्च्याउने क्रिया वा प्रक्रिया।
घच्च्याइनु- --- क.क्रि. --- घच्चा दिइनु; धकेलिनु ।
घच्च्याउनु- --- स.क्रि. --- एकले अर्कालाई घच्चा दिनु; धकेल्नु; धक्का दिनु ।
घच्च्याहट - --- ना. --- घच्च्याउने काम वा प्रक्रिया।
घच्याकघच्याक- --- क्रि.वि. [अ.मू. घच्याक्+अ (द्वि.)] --- झ्याल ढोका आदि लगातार हल्लाउँदा आवाज आउने गरी।
घच्याकघुचुक- --- ना. [अ.मू. घच्याक्+अ (द्वि.)] --- परस्परको रन्कारन्की; आपसको लडन्त; हातमिसामिस।
घच्याक्क- --- क्रि.वि. [अ.मू. घच्याक्+क] --- झ्यालढोका आदि हल्लाउँदा वा खोल्दा एकैपल्ट आवाज आउने गरी।
घच्याट्नु- --- स.क्रि. --- हे. घचेट्नु।
घट्नु१- --- अ.क्रि. [प्रा. घट्टई+नु] --- १. कुनै वस्तु धेरैबाट थोरै हुनु; घटी हुनु; कम हुनु, छोटिनु। २. मासिनुः खर्च हुनु। ३. दुब्लो हुनु।
घट्नु- --- अ.क्रि. [घट+नु] --- १. घटना हुनु; कुनै विषय घटित हुनु; संयोगले केही काम हुनु। २. दाँज्नु; मिल्नु। ३. दृष्टान्त वा उदाहरण दिनु ।
घट- --- ना. [सं.] --- १. गाग्रो; घडा। २. हात्तीको गण्डस्थल। ३. हृदय। ४. कुम्भराशि।
घटक- --- वि. [सं.] --- १. बिचमा रहने; मध्यस्थ। ना. २. बिहा आदिको काम मिलाउने लमी। ३. चलाकीसाथ आफ्नो काम सिद्ध गर्ने व्यक्ति; धूर्त व्यक्ति। ४. कुनै घटना घटाउने कारणतत्त्व; संरचना वा निर्माणतत्त्वको खास अवयव।
घटकर्पर- --- ना. [सं.] --- विक्रमादित्यका सभाका नवरत्नमध्ये एक तथा प्रसिद्ध महाकविको नाम।
घटकार- --- ना. [सं.] --- माटाका भाँडा बनाउने, कुमाले।
घटघट- --- क्रि.वि. [अ.मू. घट्+अ (द्वि.)] --- ठाडो घाँटी लाएर पानी, मही आदि झोलयुक्त पदार्थ धमाधम खाने गरी वा सो खाँदा आवाज आउने चालले।
घटघटी- --- क्रि.वि. --- अझ छिटो वा निरन्तर हुने घटघट।
घटन- --- ना. [सं.] --- १. प्रयास; प्रयत्न। २. संयोग; मेल। ३. निर्माण; रचना। ४. घटना।
घटना- --- ना. [सं.] --- १. अकस्मात् भएको कुनै पनि कुरो वा कारबाई, काण्ड; पर्व। २. मारपिट; वारदात।
घटनाक्रम- --- ना. --- घटनाको सिलसिला।
घटनाचक्र- --- ना. --- १. घटनाहरूको तारतम्य; घटनापरम्परा। २. घटनाहरूको समूह।
घटनाप्रधान- --- वि. --- वस्तुपक्षप्रधान; चरित्र, मनोदशा आदिभन्दा बढी घटना र कथावस्तुलाई प्रधानता दिइएको (कृति)।
घटनावली- --- ना. --- घटनाहरूको समूह वा शृङ्खला; घटनाचक्र; घटनाजाल।
घटनावृत्त- --- ना. --- कुनै पनि प्रकारका घटना घटेका कुराको सिलसिलेवार वृत्तान्त वा विवरण।
घटनावृत्त अभिलेख - --- ना. --- घटनासम्बन्धी विवरण लेखिएको लेखोट।
घटनास्थल- --- ना. --- घटना घटेको वा वारदात भएको ठाउँ।
घटिया ---
घटबढ - --- ना. [घट+बढ] --- घट्ने र बढ्‌ने काम; घटीबढी; कमबेसी।
घटमान- --- ना. [सं.] --- फुटकर कविता रचना गर्न सफल तर प्रबन्ध काव्यको रचनामा सफल हुन नसकेको मुक्तक कवि।
घटवादन- --- ना. [सं.] --- तबला बजाए झै गरी माटाको गाग्रो बजाउने काम।
घटवारे- --- ना. [घाट+वार+ए] --- १. घाटमा बस्ने व्यक्ति; घाटे। २. खोला, नदीमा डुङ्गा तार्ने व्यक्ति; माझी; मलाहा। ३. घाटको ठेक्का उठाउने वा जम्मा गर्ने व्यक्ति। ४. वनजाँचको चौकीमा बस्ने कर्मचारी।
घटस्थापना- --- ना. [सं.] --- १. नौ दिनसम्म दुर्गाको पूजा गर्नका लागि आश्विन शुक्ल प्रतिपदाका दिन घट (कलश) स्थापना गर्ने काम। २. कुनै पनि धार्मिक क्रिया वा देवदेवीका पूजाको आयोजनामा विधिपूर्वक गरिने, पानी भरिएको घडाको स्थापना।
घटा- --- ना. [सं.] --- १. प्रयत्न; उद्योग। २. समूह। ३. मेघको समूह; मेघमाला।
घटाइ- --- ना. [√ घट् (+आइ)] --- १. घट्ने वा घटी हुने क्रिया- प्रक्रिया। २. घटना घट्ने वा मिल्ने क्रिया-प्रक्रिया।
घटाइनु- --- क.क्रि. --- १. घट्ने पारिनु, कम गरिनु। २. घटना घट्ने पारिनु, दाँज्ने वा मिल्ने गराइनु।
घटाउ- --- ना. --- १. घटी हुने चाल। २. घटाउने काम वा क्रिया। ३. गणितमा बढी सङ्ख्याबाट अर्को सङ्ख्या झिक्ने वा कम गर्ने प्रक्रिया।
घटाउनु- --- प्रे.क्रि. --- १. घट्ने पार्नु; कम गराउनु। २. मासिने वा खर्च हुने पार्नु। ३. छोटो हुने पार्नु; छोट्ट्याउनु। ४. दुब्लो तुल्याउनु। ५. ठुलो अङ्क वा राशि कटाउनु। ६. घटना घट्ने पार्नु। स.क्रि. ७. दाँजिने, मिल्ने वा दृष्टान्त, उदाहरण आदि दिने काम गर्नु।
घटाकाश- --- ना. [सं.] --- घडाभित्र रहेको आकाश; घडाभित्रको खाली ठाउँ।
घटाघट- --- ना. [घट्+आ+घट्] --- १. मालसामान लिलाम गर्दा वा लिँदा- दिँदा एकले अरूको दाँजोमा कम गर्ने वा घटाउने काम। २. सिकिस्त बिरामी भएको स्थिति; आखिरी अवस्था; घिटीघिटी।
घटाघटी- --- ना. --- घटाघट।
घटाटोप ना. [सं.] --- १. बादलको मेहेरो; मेघमाला। २. तामदान वा म्यानाको ढाक्ने पर्दा; झापन।
घटिक- --- ना. [सं.] --- १. पानीको घडा लिने व्यक्ति। २. धर्मशाला, पाटी-पौवा आदिमा पानी खुवाउने व्यक्ति।
घटिका- --- ना. [सं.] --- १. चौबिस मिनेटको समय; घडी। २. पिँधमा भएका साना प्वालबाट पानी छिरेर चौबिस मिनेटमा डुब्ने जलपात्र। ३. सानो घडा; मुँड्को।
घटित- --- वि. [सं.] --- १. घटना घटेको वा भएको। २. बनाइएको; रचित। ३. लक्ष्यमा लक्षण मिलाइएको। ४. अर्थ ठिक भएको।
घटिनु --- अ.क्रि. [घट्+इ+नु] --- १. घटी होइनु; कम होइनु। २. दाँजिने वा दृष्टान्त दिइने होइनु।
घटिया- --- वि. [घट्+इया] --- १. कमसल खालको; कम्ती मूल्यको ।
घटी ---
२. खराब; नजाती।
घटी- --- ना. [सं.] --- १. चालीस पलाको समय; चौबिस मिनेटको अवधि; घडी। २. घण्टा, मिनेट आदि सूचित गर्ने यन्त्र; घडी। ३. सानो घडा।
घटी- --- वि. [घट्+ई] --- कम; थोरै; न्यून; अल्प।
घटीबढी - --- ना. --- सानोठुलो; घटबढ; कमबेसी।
घटुवा- --- वि. [घट्+उवा] --- घट्ने खालको; कम हुने किसिमको; नबढ्ने।
घटुवारे- --- ना. --- हे. घटवारे।
घटेरो- --- ना. [घट्ट एरो] --- घट्ट राख्ने वा घट्ट चलाएर बस्ने व्यक्ति; घट्टमा काम गर्ने व्यक्ति। स्त्री. घटेर्नी।
घटेसी- --- ना. [घाँटी+एसी] --- १. घाँटीमा लाइने पोतेको छोटो र सानो माला; मुगाको माला। २. घाँटीमा कसिएको डोरी; पासो। ३. ठुलो सङ्कट ।
घट्काइ- --- ना. [√ घट्काउ (+आइ)] --- घट्काउने क्रिया वा प्रक्रिया।
घट्काइनु- --- क.क्रि. --- घटघट पारिनु; घुट्क्याइनु।
घट्काउनु- --- स.क्रि. [घुट्को+आउनु] --- पानी, दुध आदि तरल पदार्थ निल्नु; घटघट पार्नु; घुट्क्याउनु।
घट्काहट- --- ना. --- घट्काउने काम वा चाल।
घट्ट- --- ना. [प्रा.] --- पिठो पिँध्ने यन्त्र; कुलामा ल्याइएको पानीको धारले काठको पङ्खा घुमाई पिठो पिँध्ने ठुलो खालको जाँतोजस्तो साधन।
घट्ट- --- ना. [सं.] --- नदीको तीर; घाट।
घट्टकर- --- ना. --- नदी पार गर्दा लाग्ने दस्तुर; घाट तरेको कर।
घट्टकुटी- --- ना. --- घाटमा वारपार गर्दा लाग्ने दस्तुर उठाउने चौकी वा अड्डा।
घट्ट घुमाइ- --- ना. --- घट्टको जस्तो घुमाइ; दुःख र झमेलामा रिङ्नुपर्ने स्थिति।
घट्टजीवी- --- ना. --- घाटको दस्तुर उठाएर वा घाटमा काम गरेर पेटपालो गर्ने व्यक्ति।
घट्टे- --- वि. [घट्ट+ए] --- घट्टको काम गर्ने; घट्ट थाप्ने; घट्ट भएको; घट्टसम्बन्धी।
घट्टेकुलो- --- ना. --- घट्ट चलाउनका लागि पानी लैजाने कुलो; एउटा घट्ट चल्न सक्ने जति पानी बग्ने कुलो।
घट्टेढुङ्गो - --- ना. --- छिरबिरे, खस्रो र जमोटजस्तो भएको घट्ट बनाउन हुने खालको ढुङ्गो।
घट्ती- --- ना. [घट्+ती] --- कमी; घटी; न्यूनता।
घडघड- --- क्रि.वि. [अ.मू. घड्+अ (द्वि.)] --- खस्रो वा ढुङ्ग्यान जमिनमा ठोस पदार्थ घिच्चिँदा शब्द आउने चालले।
घडघडाइ- --- ना. --- घडघडाउने किसिम, क्रिया वा प्रक्रिया।
घडघडाइनु- --- अ.क्रि. --- घडघड आवाज निकालिनु।
घडघडाउनु- --- अ.क्रि. --- खस्रो वा ढुङ्ग्यान जमिनमा कुनै ठुलो वस्तु घिसार्दा घडघड शब्द निस्कनु।
घडघडाहट- --- ना. --- घडघड आवाज आउने चाल वा क्रिया-प्रक्रिया।
घडघडे- --- वि. --- आफ्नो काम फत्ते पार्नका लागि जिद्दी गरिरहने; रोऱ्याइँ गर्ने; हठी।
घडघडो- --- वि. --- आफ्नो काम फत्ते गराउन लिँडे ढिपी लिइरहने; घडघडे।
घडा- --- ना. [सं. घट] --- १. पानी हाल्ने ठुलो भाँडो; गाग्रो। २. पूजा, उत्सव, साइत आदिमा सिँगारेर तथा पानी भरेर राखिने जलपात्र; कलश।
घडियाल - --- ना. --- एक जातको ग्राह।
घडी- --- ना. [सं. घटी] --- १. चौबिस मिनेटको समय; रातदिनको साठी भागको एक भाग। २. समय बताउने यन्त्र; मिनेट, घण्टा आदि जनाउने यन्त्र। ३. अवसर; मौका; समय।
घडीघडी- --- क्रि.वि. --- घरीघरी; बारबार; फेरिफेरि; छिनछिनमा।
घडी चरो- --- ना. --- प्रायः रातको प्रहर-प्रहरमा बासेर समयको सूचना गर्ने चरो; कुखुरो।
घडी फूल- --- ना. --- घडीको डायलजस्तो गोलो एवम् बाटुलो देखिने, लहरामा फुल्ने रङ्गीबिरङ्गी खण्डखण्ड परेको वृत्ताकार फूल।
घडीबाज- --- ना. --- घडी बाँधेर हिँड्ने व्यक्ति (प्रायः फुर्ती लगाउने अर्थमा); घडी लाएको वा भिरेको व्यक्ति।
घडीसाज- --- ना. --- बिग्रेको घडी बनाउने, सफा गर्ने वा मर्मत गर्ने व्यक्ति; घडीको काम गर्ने कालिगड।
घडीसाजी- --- ना. --- घडीसाजको काम; घडी बनाउने वा मरम्मत गर्ने पेसा।
घडेरी- --- ना. [√ घर] --- १. घर बनाएको जग्गा; घरले चर्चेको जमिन । २. घर बनाउन लिएको जग्गा; घर बनाउने ठाउँ।
घण्ट- --- ना. --- हे. घन्ट।
घण्टा- --- ना. [सं.] --- १. अढाई घडीको समय; साठी मिनेटको समय; दिनरातको चौबिस भागको एक भाग। २. हातले हल्लाउँदा लङ्गुर ठक्कर खाएर बज्ने एक बाजा; घण्ट।
घण्टाकर्ण- --- ना. [सं.] --- १. श्रावण कृष्ण चतुर्दशीका साँझमा पूजा गरिने एक रात्रिचर वा कल्पित राक्षस; गठेमङ्गल। २. कानमा घण्ट बाँधेर हिड्ने व्यक्ति।
घडी चतुर्दशी --- ना. --- श्रावण कृष्ण चतुर्दशी।
घण्टाघर - --- ना. [घण्टा+घर] --- सर्वसाधारणलाई समयको ज्ञान दिलाउन केही प्रमुख स्थानमा बनाइएको चारैतिर घडी जडिएको अग्लो भवन; घण्टाको आवाज टाढासम्म पुग्ने गरी बनाइएको घडी जडिएको अग्लो घर।
घण्टिक- --- ना. [सं.] --- मसिनो र लामो थुतुनो हुने गोहीका जातको एक जलजन्तु।
घण्टिका- --- ना. [सं.] --- १. सानो आकारको घण्ट। २. चाँप।
घण्टी- --- ना. [सं.] --- १. सानो घण्ट। २. साइकल आदिका अगाडि रहने, टिन्न बजाइने एक यन्त्र। ३. कार्यालय आदिमा टेबुलमा रहने र स्विच थिचेर आगमनको सूचना दिने यन्त्र। ४. कुनैकुनै घरमा जडिएको ढोकामा बजाई पियन आदिलाई बोलावटको सङ्केत दिने यन्त्र।
घण्टे- --- वि. --- हे. घन्टे।
घत- --- ना. [सं. घात] --- १. राम्रो वा नराम्रो हुने पूर्वलक्षण; छुक। २. जोखना; आखत। ३. विचार। ४. मनमा पर्ने असर; प्रभाव।
```
-------------------

-------------------
```
चतुराश्रम- --- ना. [सं.] --- वर्णाश्रम-व्यवस्थाअनुसार जीवनका चार अवस्था (ब्रह्मचर्य, गार्हस्थ, वानप्रस्थ र सन्न्यास)।
चतुरो- --- वि. [चतुर+ओ] --- हे. चतुर।
चतुर्थ- --- वि. [सं.] --- चौथो; चारौं।
चतुर्थ खण्ड- --- ना. --- भूगर्भशास्त्रमा जीव कल्पको विभाजनमा पर्ने समयको चौथो खण्ड; नवजीवनका समयको विभाजनका तृतीय खण्डपछि आउने अन्तिम खण्ड।
चतुर्थ हिमयुग- --- ना. --- पुरातत्त्वशास्त्रअनुसार आजभन्दा असी हजार वर्षपहिले प्रारम्भ भएको हिमयुग; तृतीय हिमानी वा तृतीय हिमयुगभन्दा पछिको हिमयुग; चार हिमयुग वा चार हिमानीमध्ये अन्तिम हिमयुग।
चतुर्थांश- --- ना. --- चौथाइ; चौथो भाग; चौथाइ भाग।
चतुर्थांशक- --- ना. --- कुल पुनरावृत्तिलाई चार भागमा बाँड्ने विचारको मान।
चतुर्थाश्रम- --- ना. --- वर्णाश्रम-व्यवस्थाअनुसार जीवनका चार अवस्थामध्ये अन्तिम आश्रम; सन्न्यास आश्रम।
चतुर्थी- --- ना. [सं.] --- १. चान्द्रमानका हिसाबले कृष्ण वा शुक्लपक्षको चारौं दिन; चौथी। २. माङ्गलिक कार्यको उद्यापन; साङ्गे। ३. व्याकरणमा 'लाई' विभक्ति हुने एक चिह्न।
चतुर्थी कर्म- --- ना. --- विवाह आदि शुभकार्यका अवसरमा गरिने चौथो दिनको कार्य।
चतुर्दन्त- --- वि. [सं.] --- १. चारवटा दाँत उम्रेको; चार दाँते (हात्ती)। ना. २. ऐरावत हात्ती।
चतुर्दश- --- ना. [सं.] --- १. चौधको सङ्ख्या। वि. २. चौध; चौधौँ।
चतुर्थी भुवन- --- ना. --- पृथ्वीभन्दा माथिका सात लोक (भूर्लोक, भुवर्लोक, स्वर्लोक, महर्लोक, जनलोक, तपोलोक र सत्यलोक) र पृथ्वीभन्दा तलका सात लोक (तल, अतल, वितल, सुतल, तलातल, रसातल र पाताल) गरी जम्मा चौध लोक।
चतुर्थी विद्या- --- ना. --- चौध विद्या वा शास्त्र (चार वेद- ऋग्, यजु, साम, अथर्व; वेदका छ अङ्ग- शिक्षा, कल्प, व्याकरण, निरुक्त, ज्योतिष र छन्द; अनि मीमांसा, न्याय, धर्मशास्त्र र पुराण)।
चतुर्दशी- --- ना. --- चान्द्रमासका हिसाबले शुक्ल वा कृष्ण पक्षको चौधौं दिन; औंसी वा पूर्णिमाको अघिल्लो दिन।
चतुर्दिक्- --- ना. [सं.] --- चार दिशा (पूर्व, दक्षिण, पश्चिम र उत्तर)।
चतुर्दार- --- वि. [सं.] --- १. चार ढोका भएको; चार ढोके। ना. २. चार दिशामा चारैवटा ढोका भएको घर।
चतुर्बाहु- --- ना. [सं.] --- विष्णु; नारायण; चतुर्भुज।
चतुर्भुज- --- ना. [सं.] --- १. चतुर्बाहु। २. रेखागणितमा वर्ग, आयत आदिका एक अर्कामा मिलेर चार कोण बन्ने सरल रेखा। वि. ३. चार भुजा भएको (क्षेत्र आदि)।
चतुर्मास- --- ना. [सं.] --- १. आषाढ शुक्ल एकादशीदेखि कार्तिक शुक्ल एकादशीसम्मको चार महिना; चौमासा। २. ती महिनाहरूमा गरिने विभिन्न धार्मिक कार्य।
चतुर्मुख- --- ना. [सं.] --- १. ब्रह्मा। वि. २. चार मुख भएको; चतुरानन।
चतुऱ्याइँ- --- ना. [चतुरो+याइँ] --- चतुरो हुनाको भाव, गुण वा अवस्था।
चतुर्युग- --- ना. [सं.] --- सत्य, त्रेता, द्वापर र कलियुग।
चतुर्वर्ग- --- ना. [सं.] --- मानव जीवनका चार पुरुषार्थ (धर्म, अर्थ, काम र मोक्ष)।
चतुर्वर्ण- --- ना. [सं.] --- वर्णाश्रम वा सनातनी समाजका चार श्रेणी (ब्राह्मण, क्षत्रिय, वैश्य र शूद्र)।
चतुर्विद्या- --- ना. [सं.] --- त्रयी र अथर्व वेद अर्थात् ऋग्, यजु, साम र अथर्ववेद; चतुर्वेद।
चतुर्वेद- --- ना. [सं.] --- १. ऋग्, यजु, साम र अथर्व वेद; चतुर्विद्या। वि. २. चारै वेदसँग परिचित भएको; चारै वेदको ज्ञाता।
चतुर्वेदी- --- ना. --- १. चारै वेदको ज्ञाता। २. ब्राह्मण वर्गको एक थर।
चतुष्कोण- --- वि. [सं.] --- १. चार कोण भएको; चार कुना भएको। ना. २. चार पाइर्व भएको आकृति; चतुर्भुज।
चतुष्पथ- --- ना. [सं.] --- चार बाटाको समुदाय; चौबाटो; चौरस्ता; चौमुहानी।
चतुष्पद- --- ना. [सं.] --- १. चौपाया; चारखुट्टे जन्तु; चतुष्पाद। वि. २. चार खुट्टा भएको। ३. चार अङ्ग भएको।
चतुष्पदी- --- ना. --- चार चरण भएको श्लोक वा पद्य।
चतुष्पाद- --- ना. [सं.] --- हे. चतुष्पद।
चतुस्सूत्री- --- वि. [सं.] --- १. चार सूत्र भएको। ना. २. ब्रह्मसूत्रका आरम्भिक चार सूत्र।
चत्वर- --- ना. [सं.] --- १. चार कुना परेको चौर वा आँगन। २. चार दोबाटो; चौरस्ता। ३. चौतारो। ४. यज्ञभूमि।
चद्दर- --- ना. [फा. चादर] --- १. पछ्‌यौरा; ओढ्ने; चादर; दुपट्टा; मजेत्रो; बर्को। २. टिन; जस्ता।
चनक- --- ना. --- एक जातको सानो बट्टाई चरो।
चनक बट्टाई- --- ना. --- खुब लड्ने सानोखाले बट्टाई चरो।
चनकमन्द/चनखमन्द/चनखमन्न- --- ना. --- सुनसान; सन्नाटा; चकमन्न।
चनमते- --- वि. --- चुलबुले; चञ्चल; छुकछुके; चकचके।
चना- --- ना. [सं. चणक] --- मसिना पात हुने, निला फूल फुल्ने र ससाना भुवादार कोसा लाग्ने बोट वा त्यसैका कोसाभित्रका गोलो चुच्चे दाना; चणक।
चनाखो- --- वि. --- चतुर; चतुरो।
चनारो- --- ना. --- काठका भाँडाकुँडा बनाउने व्यक्ति वा एक जाति; चुनारो।
चनौटे- --- वि. [चनौटो+ए] --- १. चनौटोजस्तो; चनौटाका आकारको। ना. २. त्यस्तो आकारको खेतबारीको गरो वा पाटो।
चनौटो- --- ना. [चन्दन+औटो] --- चन्दन घोट्ने ढुङ्गो।
चन्चले- --- वि. [चञ्चल+ए] --- छुकछुक गर्ने स्वभाव भएको; छुकछुके; चञ्चल।
चन्जा- --- ना. --- चाँजो; व्यवस्था; परिपञ्च; बन्दोबस्त; प्रबन्ध।
चन्जापन्जा- --- ना. --- १. यताउति गर्ने काम; परिवर्तन; चेन्जफेन्ज । २. चाँजोपाँजो; बरबन्दोबस्त । ३. खटनपटन; अहाउपहाउ। ४. बाँडफाँड; रप्फाडप्फा।
चन्डाल्नी- --- ना. --- हे. चण्डालिनी।
चन्डु- --- ना. [हि.] --- अफिमबाट बनाइएको नसादार धूम्रपान-विशेष।
चन्डुखाना- --- ना. --- अफिम, गाँजा आदि लागु पदार्थ खाने अखाडा।
चन्दन- --- ना. [सं.] --- सुगन्धयुक्त एक जातको कडा काठ वा त्यो काठ पानीमा घोटेर बनाइएको लेप; श्रीखण्ड; विलेपन; लेपन; चन्दनद्रव।
चन्दन खोरी- --- ना. --- चन्दन राख्ने पात्र वा भाँडो।
चन्दन गिंडो- --- ना. --- चन्दन घोटिने श्रीखण्ड, धुपी, काठ आदिको गिंडो।
चन्दनगिरि- --- ना. --- मलय पर्वत।
चन्दननाथ- --- ना. --- कर्णाली अञ्चलअन्तर्गत जुम्ला जिल्लाको खलङ्गास्थित एक महादेव। २. नाथ सम्प्रदायका एक योगी।
चन्दनी- --- ना. --- चन्दन घोट्ने वा चन्दन बनाउने ठाउँ।
चन्दने- --- वि. --- १. चन्दनको टिको धेरै लगाउने। २. चन्दन तथा अन्य प्रसाद बाँडी जीविका चलाउने; चन्दन घोट्ने काम गरेर पेट पाल्ने।
चन्दा- --- ना. [फा. चन्द] --- १. सामाजिक, सामूहिक कुनै पनि परोपकारी कार्यका निम्ति सहायतास्वरूप दिइने वा जम्मा गरिने रकम। २. पटक पटक गरी प्रकाशित भइरहने पत्र पत्रिका आदिको शुल्क; मूल्य। ३. सङ्घ, संस्था, सङ्गठन आदि चलाउनका निम्ति सम्बन्धित व्यक्तिहरूमध्येबाट उठाइने शुल्क।
चन्द्र- --- ना. [सं.] --- १. जून; शशी; इन्दु, चन्द्रमा; सोम। २. नवग्रहमध्ये दोस्रो ग्रह; २९ १/२ दिनमा पृथ्वीको परिक्रमा गर्ने र त्यसै आधारमा शुक्लपक्ष, कृष्णपक्षका साथै तिथिहरू निर्धारित गरिने पृथ्वीको उपग्रह।
चन्द्रकर- --- ना. --- चन्द्रकिरण; ज्योत्स्ना; चाँदनी इ.।
चन्द्रकला- --- ना. --- १. चन्द्रकिरण; चन्द्रलेखा। २. चन्द्रमाका सोह्र कला (अमृता, मानदा, पूषा, पुष्टि, तुष्टि, रति, धृति, शशिनी, चन्द्रिका, कान्ति, ज्योत्स्ना, श्री, प्रीति, अङ्गदा, पूर्णा र पूर्णामृता)। ३. शिरमा लगाउने चन्द्राकार गहनाविशेष।
चन्द्रकान्त- --- ना. --- चन्द्रमाको किरण पर्दा पानी निस्कने हरियो मणि; शशिकान्त; शीतमणि; चन्द्रोपल।
चन्द्रगन्ज- --- ना. --- राणा प्रधानमन्त्री चन्द्रशमशेरका नामबाट रहेको एक प्रसिद्ध स्थान; नेपालको पूर्वी तराईखण्डको सिराहा जिल्लामा पर्ने एक ठाउँ।
चन्द्रगिरि- --- ना. --- हे. चन्द्रागिरि ।
चन्द्रगुप्त- --- ना. --- १. विक्रमभन्दा २६३ वर्ष पूर्व पाटलिपुत्र राजधानी भएको मगधको राजसिंहासनमा बस्ने प्रथम मौर्य सम्राट्। २. ४३७ वि. सं. मा मगधको राजसिंहासनमा बस्ने विक्रमादित्य उपाधिधारी सुप्रसिद्ध गुप्तसम्राट्।
चन्द्रग्रहण- --- ना. --- १. चन्द्रमामा लाग्ने ग्रहण; राहुग्रस्त हुँदा चन्द्रमामा पर्ने आंशिक वा पूर्ण कालो टाटो। २. सूर्यको प्रकाश छेकिने गरी पृथ्वीको छाया चन्द्रमाका बिम्बमा परी आंशिक रूपमा वा पुरै चन्द्रमा नदेखिने हुने स्थिति; त्यस स्थितिमा चन्द्रमामा देखिने कालो भाग वा टाटो । ३. हठयोगअन्तर्गत प्राण इडा नाडीद्वारा कुण्डलिनीमा पुगेको अवस्था।
चन्द्रघण्टा- --- ना. --- नवरात्रिका तेस्रो दिनमा पूजा गरिने एक भगवती; नवदुर्गामध्ये एक।
चन्द्रचूड- --- ना. --- चन्द्रशेखर; शिव; महादेव।
चन्द्रशेखर --- चन्द्रधनु- --- ना. --- चन्द्रमाको प्रकाशमा वा जुनेली रातमा देखिने इन्द्रधनु।
चन्द्रधर- --- ना. --- चन्द्रशेखर; शिव।
चन्द्रप्रभा- --- ना. --- चन्द्रमाको प्रकाश; जून।
चन्द्रप्रासाद- --- ना. --- जुनेली रातको आनन्द लिन सकिने भवनको छतभन्दा माथिको कोठा वा बुर्जा।
चन्द्रबिन्दु- --- ना. --- अक्षरहरूको थाप्लोमा लाग्ने अर्धचन्द्रबिन्दु; जूनटिकी; नाके स्वरबाट उच्चारण हुने त्यस्तो चिह्न ( ं)।
चन्द्रबिम्ब- --- ना. --- चन्द्रमाको प्रकाशमय वर्तुलाकार रूप; चन्द्रमाको पूर्ण बिम्ब; चन्द्रमण्डल; चन्द्रसभा।
चन्द्रभाल- --- ना. --- शिवजीको चन्द्रभूषणयुक्त रूप; शिवजी।
चन्द्रमणि- --- ना. --- चन्द्रमाका किरणका स्पर्शले जगमगाउने भनिएको हरियो मणिविशेष; चन्द्रकान्तमणि।
चन्द्रमण्डल- --- ना. --- १. चन्द्रमाको वरिपरि कहिलेकाहीँ देखापर्ने गोलाकार परिधि। २. चन्द्रमाको पूर्ण बिम्ब; चन्द्रबिम्ब; चन्द्रमाको मण्डल। ३. हठयोगअन्तर्गत दुवै आँखीभौँ जोडिने ठाउँभन्दा माथि र निधारभन्दा तल रहेको काल्पनिक चन्द्रमा।
चन्द्रमल्लिका- --- ना. --- जुनेली रातमा ढकमक्क फुली चारैतिर मगमग बास्ना फैलाउने एक थरी चमेली फूल।
चन्द्रमा- --- ना. [सं.] --- १. सूर्यको प्रकाश पाएर राति आकाशमा चम्कने र २९ १/२ दिनमा एकपल्ट पृथ्वीलाई परिक्रमा गर्ने पृथ्वीको उपग्रह; चन्द्र; जून; सोम; शशी; इन्दु । २. नारीहरूले शिरमा लगाउने चन्द्रमाका आकारको एक गहना।
चन्द्रमुख- --- वि. [सं.] --- १. चन्द्रमा झै हँसिलो उज्यालो र चक्का मुहार भएको; ज्यादै राम्रो अनुहार भएको। ना. २. चन्द्रमाजस्तो मुख; चन्द्रमारूपी मुख।
चन्द्रमुखी- --- वि. --- चन्द्रमाजस्तो उज्यालो मुख भएकी; साह्रै राम्री।
चन्द्रलेखा- --- ना. [सं.] --- चन्द्रमाको किरण; चन्द्रकला; चाँदनी।
चन्द्रवंश- --- ना. [सं.] --- राजा पुरुरवादेखि प्रारम्भ भएको नेपाललगायत भारतवर्षका क्षत्रियहरूको एक प्रसिद्ध वंश।
चन्द्रवदन- --- वि. [सं.] --- चन्द्रमाको जस्तो मुख भएको; सुन्दर।
चन्द्रवदनी- --- वि. --- चन्द्रमाको जस्तो मुख भएकी (स्त्री); राम्री; सुन्दरी।
चन्द्रवल्लरी/चन्द्रवल्ली- --- ना. [सं.] --- सोमलता।
चन्द्रवार/चन्द्रवासर- --- ना. [सं.] --- हप्ताका सात दिनमध्ये चन्द्रमाको पालोमा परेको दिन, आइतबारदेखि शनिवारसम्मका सात वारमध्ये दोस्रो वार; सोमवार।
चन्द्रविनायक- --- ना. [सं.] --- काठमाडौँ उपत्यकामा देवपत्तनको उत्तरी सीमामा पर्ने प्रसिद्ध चार गणेशमध्ये एक; चाबहिल गणेश।
चन्द्रविन्दु- --- ना. [सं.] --- देवनागरी लिपिअन्तर्गत अनुनासिक वा नाके ध्वनिको प्रतिनिधित्व गर्न सानुनासिक (स्वर) वर्णको शिरमा दिइने अर्ध चन्द्राकारको चिह्न; जूनटिकी ()।
चन्द्रशमशेर- --- ना. [चन्द्रशमशेर] --- नेपालमा वि. सं. १९०३ देखि सुरु भएको राणाशासनका पाँचौँ प्रधानमन्त्री वा श्री ३ महाराज (शासनकाल वि. सं. १९५८-१९८६०।
चन्द्रशेखर- --- वि. [सं.] --- १. मस्तक वा निधारमा चन्द्रमा धारण गर्ने। ना. २. महादेव; शिव।
```
-------------------

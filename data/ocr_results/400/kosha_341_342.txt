-------------------
```
गिरिराज- --- ना. [सं.] --- पर्वतहरूको राजा; ठुलो पर्वत (हिमालय पर्वत, सुमेरु पर्वत, गोवर्द्धन पर्वत)।
गिरिशृङ्ग- --- ना. [सं.] --- पहाडको टाकुरो; पर्वतको शिखर।
गिरिसुत- --- ना. [सं.] --- १. इन्द्रको बज्रले टाकुरा काटिएको प्रसङ्ग भएको एक पर्वत; मैनाक पर्वत।
गिरिसुता- --- ना. [सं.] --- पार्वती।
गिरी- --- ना. [सं. गिरि] --- १. सन्न्यासीहरूको सम्मानसूचक एक पदवी। २. सन्न्यासीहरूको एक थर।
गिरी- --- ना. [फा. गीर] --- अरू शब्दका पछाडि लागेर काम, पेसा, इलम आदि अर्थ बुझाउने उत्तरपद (कारिन्दागिरी, किसानगिरी, मोजगिरी इ.)।
गिरीश- --- ना. [सं.] --- १. ठुलो पर्वत; गिरिराज । २. महादेव; शिव।
गिर्यो- --- ना. --- १. सानोतिनो फोको, फुकुन्डो वा खटिरो। २. सानो आँख्लो। ३. ढुङ्गा, माटा आदिको सानो टुक्रो।
गिर्जाघर- --- ना. [पोर्त. इग्रिजिया] --- इसाई धर्म मान्नेहरूले ईश्वरको प्रार्थना गर्ने घर।
गिर्दा- --- ना. [फा. गिर्द] --- १. चारैतिर लगाइएको घेरा; क्याम्पा; कुँडुलो। २. छरछिमेकको ठाउँ, घरगाउँ; हाता।
गिर्रा- --- ना. [गिर्+रा] --- भकुन्डो खेल्ने एकातिर टाउको भएको लट्ठी।
गिलगिल्याइ- --- ना. [√ गिलगिल्याउ (+आइ)] --- गिलगिल्याउने काम वा प्रक्रिया।
गिलगिल्याइनु- --- क.क्रि. --- थिचेर वा चलाएर गिलो पारिनु; गिल्याइनु।
गिलगिल्याउनु- --- स.क्रि. [गिलो (द्वि.)+याउ+नु] --- थिचथाच पारी चलाएर गिलो गराउनु, गिल्याउनु।
गिलगिल्याहट- --- ना. --- गिलगिल्याउने भाव, स्थिति, क्रिया वा प्रक्रिया; गिलगिल्याइ।
गिलसिरिन --- ना. [अङ् ग्लिसिरिन्] --- कुर्कुच्चामा बन्चरे हुँदा, पैताला फाट्दा वा हातमुखको छाला नरम पार्न लेसेर लाइने लेदो चिल्लो पदार्थ।
गिलाफ- --- ना. [अ.] --- पिंजरा छोप्ने ढक्कन; तकिया आदिको खोल।
गिलास- --- ना. [अङ् ग्लास] --- पिँध केही सानो र मुख फुकेको पित्तल, स्टिल, सिसा आदिबाट बनेको पानी, चिया आदि खाने ठाडो लाम्चो भाँडो।
गिलिक्क/गिलित्त- --- क्रि.वि. [अ. मू. गिलिक्+क/त] --- गिलो हुने गरी (पाकेर वा सडेर); गलक्क; फतक्क।
गिलिल्ल- --- क्रि.वि. [अ. मू. गिल् > गिलिल्+ल] --- खित्का छोड्ने गरी; चर्को स्वरले (हाँस्ने किसिम)।
गिलो --- वि. [प्रा. गलिअ८ सं. गलित] --- १. पानी मिसिएर नरम भएको। २. ठर्रो वा साह्रो नभएको; कमलो। ३. समय पुगेर वा बढ्‌ता पाकी नरम भएको (फलफूल)।
गिल्टी- --- ना. [अड्. गिल्ड] --- १. सेतो, हल्का र सस्तो एक प्रकारको धातु; आलमोनियम। २. धातुका भाँडाहरूमा मुलम्मा लगाइने एक किसिमको धातु; निकल।
गिल्टी- --- ना. --- सर्दी लागेर, नसा खुम्चिएर वा जिउमा कुनै तोड आदि परेर शरीरका जोर्नीजोर्नीमा निस्कने गाँठो; फुकुन्डो।
गिल्डर- --- ना. --- हल्यान्ड वा नेदरल्यान्डका मुद्राको नाम।
गिल्याइ- --- ना. [√ गिल्याउ (+आइ)] --- गिल्याउने भाव, क्रिया वा प्रक्रिया।
गिल्याइनु- --- क.क्रि. --- गिलो पारिनु।
गिल्याउनु --- स.क्रि. [गिलो+याउ+नु] --- कुनै चिजलाई पानी हालेर वा थिचेर नरम पार्नु; गिलो तुल्याउनु।
गिल्ल- --- क्रि.वि. [अ. मू. गिल्+ल] --- एकै खेप तिखो खित्का छाड्ने गरी (हाँस्ने किसिम)।
गिल्ला- --- ना. [फा. गिल] --- १. घोचपेचका साथ गरिने हँस्सी; ठट्टा। २. कसैलाई हियाएर गरिने निन्दा; घृणा; हेला। ३. दोष लगाउने काम; आक्षेप।
गिल्लिनु- --- अ.क्रि. --- हे. गिज्जिनु।
गिल्ली- --- ना. --- हँसी; ठट्टा।
गिल्ल्याइ- --- ना. --- गिल्लिने र गिल्ल्याउने भाव, क्रिया वा प्रक्रिया।
गिल्ल्याइनु- --- क.क्रि. --- गिल्ला गरिनु; गिज्याइनु।
गिल्ल्याउनु- --- स.क्रि. --- गिल्ला गर्नु; गिज्याउनु।
गीत- --- ना. [सं.] --- विशेषतः गाउनका निम्ति रचिएको लयात्मक तथा सुललित पद्यरचना; गाना; गान।
गीतकार --- वि. --- गीत रच्ने; गाना बनाउने।
गीतगुञ्जन --- ना. --- गीतको मधुर लय वा ध्वनि; गानाको सुरिलो प्रतिध्वनि ।
गीतगोविन्द- ---  --- जयदेवद्वारा रचित प्रख्यात संस्कृत गीतिकाव्य।
गीता- --- ना. [सं.] --- १. महाभारतमा युद्धबाट विमुख हुन लागेका अर्जुनलाई ज्ञान, कर्म र भक्तियोगका साथै मानवीय कर्तव्यबारे श्रीकृष्णले दिएको उपदेश। २. हिन्दूहरूको प्रसिद्ध दार्शनिक ग्रन्थ; भगवद्गीता। ३. ठुला महापुरुषले दिएका छन्दोबद्ध तथा ज्ञानमय उपदेश (रामगीता, भगवद्गीता, शिवगीता इ.)।
गीताञ्जली- --- ना. [सं.] --- १. प्रार्थना गर्दै जोडिएको अँजुली। २. रवीन्द्रनाथ ठाकुरद्वारा रचित नोबेल पुरस्कार प्राप्त प्रसिद्ध एक गीतिकाव्य।
गीति --- ना. [सं.] --- १. लयात्मक पद्य-रचना; गीत; गान। २. आर्या छन्दको एक भेद।
गीतिका- --- ना. --- १. लघु गीत। सानो वा छोटो गान। २. सगण, जगण, भगण, रगण, सगण र लघु-गुरु हुने एक वार्णिक छन्द।
गीतिकाव्य- --- ना. --- गीतैगीत भएको वा गीति तत्त्वलाई प्रमुखता दिएर रचेको काव्य; गेयात्मक गुणले युक्त काव्य।
गीतिनाटक/नाट्य- --- ना. --- गीतप्रधान भएको अभिनयकाव्य; प्रायः पद्यमा लेखिएको एक प्रकारको रूपक।
गीतिमय- --- वि. --- गीति-तत्त्वले युक्त; सङ्गीतप्रधान; लय वा सुर मिलेको।
गीतिरूपक- --- ना. --- गीतिनाटक/गीतिनाट्य।
गीर्वाण- --- ना. [सं.] --- देवता; सुर।
गीर्वाण युद्धविक्रम शाह- --- ना. --- वि. सं. १८५४-मा जन्म भई ऐ. ५५-मा राजगद्दीमा बस्ने र वि. सं. १८७३-मा दिवङ्गत हुने शाहवंशीय चौथा राजा।
गुँगो- --- वि. [फा. गुँग] --- बोली राम्ररी नफुटेको; बोल्न नसक्ने; लाटो; लठेब्रो।
गुंज- --- ना. --- माछो झै पानीमा बस्ने, माछाको जस्तै तर विशाल शरीर भएको, फुल पार्ने साटो पशु झै बियाउने र बच्चालाई दुध चुसाउने एक अनौठो भीमकाय मत्स्यजाति; साँस (डल्फिन)।
गुँड- --- ना. --- १. चराचुरुङ्गीले रुखका हाँगा, टोड्का आदि र घरका दलिन, खटप्वाल आदिमा बनाएको बास बस्ने ठाउँ वा घर; चराहरूको घर। २. गर्भ। ३. आमा (एकै गुँडका छोराछोरी)।
गुँडुलिनु- --- अ.क्रि. [गुँडुलो+इ+नु] --- १. सेलरोटीजस्तो बाटुलो हुनु, गुँडुलो पर्नु; गुँडुल्किनु; घुँगुरिनु। २. मान्द्रो, कपडा, बोरा आदि बेरिएजस्तो हुनु।
गुँडुली- --- ना. --- गुँडुलिने काम वा प्रक्रिया।
गुँडुलो- --- ना. [√ कुँडुलो] --- वृत्ताकार रेखा, डोरी वा त्यस्तै खालको कुनै पदार्थ; कुँडुलो।
गुँडुल्याइ- --- ना. [√ गुँडुलि(+याइ)] --- गुँडुलिने भाव, क्रिया वा प्रक्रिया।
गुँडुल्याइनु - --- क.क्रि. --- गुँडुलिने पारिनु।
गुँडुल्याउनु- --- प्रे.क्रि. --- गुँडुलिने पार्नु; गुँडुलो तुल्याउनु।
गुँडुल्किनु- --- अ.क्रि. [गुँडुल्को+इ+नु] --- गुँडुलिनु।
गुँडुल्को- --- ना. [गुँडुलो+को] --- १. गुँडुलो। वि. २. गुँडुलोजस्तो; वृत्ताकार।
गुँडुल्क्याइ- --- ना. --- गुँडुल्किने भाव, क्रिया वा प्रक्रिया।
गुँडुल्क्याइनु- --- क.क्रि. --- गुडुल्को पारिनु।
गुँडुल्क्याउनु- --- प्रे.क्रि. --- गुडुल्को पार्नु; गुँडुल्याउनु; गुँडुलिन लाउनु।
गुँडुल्याइ- --- ना. [√ गुँडुलि(+याइ)] --- गुँडुलिने भाव, क्रिया वा प्रक्रिया।
गुँडुल्याइनु- --- क.क्रि. --- गुँडुलो पारिनु।
गुँडुल्याउनु- --- स.क्रि. --- १. गुँडुलो पार्नु बाटुलो पार्नु। प्रे.क्रि. २. गुँडुलिन लाउनु।
गुँद- --- ना. --- सिम परेको ठाउँमा पलाउने, बोजोका जस्तै च्याप्टा तर लामा पात हुने, पातका टुप्पामा कोदाका जस्तै झुप्पादार फल फल्ने तथा गुन्द्री, सुकुल आदि बुन्न उपयोग हुने एक जातको झार वा त्यसैको जरो; ठुलो जातको मोथे।
गुँद२- --- ना. [सं. गुग्गुल] --- विशेष प्रकारको खोटोबाट बन्ने, अखाद्य भेदमा कागत, कपडा आदि टाँस्ने काममा प्रयोग हुने र खाद्य भेदमा मिठाई, औषधी आदि बनाउन प्रयोग हुने पदार्थ।
गुँदपाक- --- ना. --- गुँद मिसाई बनेको मिठाई।
गुदरी- --- ना. --- हे. गुन्द्री ।
गुँला- --- ना. [नेवा.] --- १. दुवैतिर छालाले मोरेको, दायाँतिर हातले र बायाँतिर गजाले बजाइने ढोलक जातको एक बाजा। २. श्रावण शुक्लपक्षको प्रतिपदादेखि भाद्र कृष्ण अमावासम्मका जम्मा तिस दिन बौद्ध धर्मावलम्बीहरूले मान्ने धार्मिक चाड वा मेला।
गुइँठे- --- वि. [गुइँठो+ए] --- जिउडाल र शरीरको ढाँचा नमिलेको; पुड्को; ग्याँचे।
गुइँठो- --- ना. [सं. गोविष्ठा] --- १. गाईबस्तुको गोबर सुकी बनेको पदार्थ। २. गोबरको बाटुलो वा थेप्चो चक्का बनाई भित्ताहुँदो सुकाएर बाल्नका निम्ति तयार पारिने मोटो पाप्रो; सुकाएका गोबरको इन्धन।
गुइयाँ- --- ना. [प्रा. गोत्रिय] --- १. भित्री सल्लाह; मतो। २. आत्मीयता; गहिरो मित्रता। ३. खेलकुदमा आफ्नो पक्षको साथी; हित्तचित्त मिलेको साथी; जोडा वा जोडी; सहयोगी। ४. कुनै कुराको प्रचार वा हल्ला।
गुएलो- --- ना. --- हे. गुहेली।
गुघुती- --- ना. --- हे. घुगुती।
गुचमुच्च- --- क्रि.वि. --- हे. गुजमुज्ज।
गुच्चा- --- ना. [सं. गुट चा] --- गुडाएर खेल्ने काँच, मसिना आकारको ढुङ्गा आदिको मट्याङ्ग्राका आकारको सानो गोली; गुज्जा।
गुच्छ/गुच्छक- --- ना. [सं.] --- गुच्छा।
गुच्छा- --- ना. [गुच्छोको ति. रू.] --- एकै भेट्नामा फलेका अनेक फल वा एकै भेट्नामा फुलेका अनेक फूलको झुप्पा; गुच्छ; गुच्छक।
गुच्छादार- --- वि. --- गुच्छेगुच्छा भएको; गुच्छा परेको।
गुच्छो- --- ना. [सं. गुच्छ] --- १. फूलहरूको झुप्पो; फूलहरू बाँधिएको मुठो। २. पोते, धागो, रिबन आदिको झुप्पो।
गुजमुज- --- ना. [अ. मू. गुज्+अ(द्वि.)] --- सलक्क र सिनित्त पर्नुपर्ने कुनै पनि वस्तुमा परेका खुम्चाखुम्ची; खजमज।
गुजमुजिनु- --- अ.क्रि. --- लुगा आदि वस्तुमा मुजा-मुजा पर्नु; खजमजिनु; गुजुमुज्ज पर्नु।
गुजमुजे - --- वि. --- गुजुमुजु परेको; खुम्चिएको; मुजैमुजा परेको (गुजमुजे कपाल, गुजमुजे बुट्टा, गजुमुजे सयपत्री इ.)।
गुजमुज्ज- --- क्रि.वि. [अ. मू. गुज्+मुज्] --- १. कागत, कपडा आदि खुम्चिने वा गुजमुजिने गरी। २. धागो, डोरी आदि वस्तु अल्झेर गुजुल्टिने किसिमले। ३. धेरै मानिस, मालमत्ता वा बस्तुभाउ एकै ठाउँ गज्मौरिने ढङ्गमा।
गुजराती- --- ना. [गुजरात (स्थान.+ई] --- हे. गुज्राँती।
गुजरान- --- ना. [फा. गुजर] --- निर्वाह; जीविका; गुजारा।
गुजार्नु --- स.क्रि. [फा. गुजार+नु] --- १. जसोतसो गरी समय बिताउनु; जीवननिर्वाह गर्नु; गुजेस्ता चलाउनु। २. म्याद वा तारिख कटाउनु; म्याद नघाउनु।
गुजारा- --- ना. [फा. गुजार] --- जीवननिर्वाहका निम्ति अँगालिएको वा दिइएको पेसा; जीवनवृत्तिको बाटो; गुजरान; निर्वाह; गुजेस्ता; पेटपालो।
गुजारिनु- --- क.क्रि. [गुजार्+इ+नु] --- गुजार्ने काम गरिनु; समय बिताइनु।
गुजी/गुजु- --- ना. [बा. बो.] --- डरलाग्दो वस्तु वा कुरो; हाउ; बुजी; कुरी।
गुजुक्क- --- क्रि.वि. [अ. मू. गुजुक्+क] --- साँघुरो ठाउँमा लजाएर वा कुत्रिएर बस्ने किसिमले।
गुजुमुजु - --- क्रि.वि. [गुजमुज] --- मुजा पर्ने वा खुम्चिने चालसित।
गुजुल्टागुजुल्टी- --- ना. [गुजुल्टो+गुजुल्टी] --- सानाठुला गुजुल्टाहरूको समूह।
गुजुल्टिनु- --- अ.क्रि. [गुजुल्टो+इ+नु] --- एकै ठाउँमा समेटिएर गुजुमुज्ज पर्नु; गुजुल्टो पर्नु।
गुजुल्टी- --- ना. [गुजुल्टो ई] --- सानो गुजुल्टो।
```
-------------------

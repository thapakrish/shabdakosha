-------------------
```
गुणातिशय- --- ना. [सं.] --- साहित्यशास्त्रअनुसार नाटकका गुणको असाधारण उत्कर्ष गराउने एक लक्षण।
गुणातीत- --- वि. [सं.] --- १. प्राकृतिक गुणहरूदेखि मुक्त रहेको; निर्गुण; निर्विकार। ना. २. परमेश्वर।
गुणात्मक- --- वि. [सं.] --- गुणलाई महत्त्व दिइएको; गुण बेसी भएको; गुण बढाउने।
गुणात्मकता- --- ना. --- गुणात्मक हुनाको भाव वा स्थिति।
गुणात्मक मूल्याङ्कन- --- ना. --- गुण र स्तर निर्धारण गर्नका निम्ति गरिने मूल्याङ्कन; वस्तुको सङ्ख्यात्मक र वस्तुगत पक्षलाई छाडी आन्तरिक मूल्य निर्धारित गर्ने क्रिया वा व्यवस्था।
गुणानुवाद- --- ना. [सं.] --- गुण वा चरित्रको बखान; कसैमा भएका राम्रा गुणको प्रशंसा; गुणगान; प्रशंसा।
गुणान्वित- --- वि. [सं.] --- असल गुणले युक्त; गुणवान्।
गुणी- --- वि. [सं.] --- १. गुण भएको; गुणयुक्त; गुणवान्। ना. २. दोखपिचास लाग्दा झारफुक गर्ने व्यक्ति; धामी वा झाँक्री।
गुणीभूत- --- वि. [सं.] --- मुख्य अर्थ नभएको; गौण बनेको; अप्रधान।
गुणीभूत व्यङ्ग्य- --- ना. --- काव्यमा मूल रूपमा अभिधा अर्थ र गौण रूपमा व्यञ्जना अर्थ भएको अप्रधान व्यङ्ग्य; मध्यमस्तरको काव्य।
गुणेश्वर- --- ना. [सं.] --- सत्त्व, रज र तम तीनै गुणका प्रभावलाई जित्ने व्यक्ति; परमेश्वर; ईश्वर।
गुण्ठन- --- ना. [सं.] --- १. वस्त्र आदिले ढाकछोप गर्ने काम। २. पछ्‌यौरा; फेटा। ३. ढकना; बिर्को।
गुण्ठित- --- वि. [सं.] --- १. ढाकिएको वा छोपिएको। २. घेरिएको; बारिएको।
गुत्नु- --- स.क्रि. [सं. गुण्ठन+नु] --- पगरी, फेटा, पछ्‌यौरा आदि कपडा शिरमा वा घाँटीमा पहिरन; गलबन्दी, मफलर आदि बाँध्नु; बेर्नु; गुथ्नु ।
गुताइ- --- ना. --- गुत्ने क्रिया वा प्रक्रिया।
गुताइनु- --- क.क्रि. --- गुताउने काम गरिनु।
गुताउनु- --- प्रे.क्रि. --- गुत्ने पार्नु; गुत्न लाउनु।
गुतार्नु- --- स.क्रि. [सं. गुप्ताहार] --- खान निषेध गरिएको वा सित्तैंमा पाएको वस्तु पेटलाग्दो खानु; बेसरी खानु।
गुताराइ- --- ना. --- गुतार्ने क्रिया वा प्रक्रिया।
गुतारिनु - --- क.क्रि. --- गुतार्ने काम गरिनु।
गुतिनु- --- क.क्रि. [गुत्+इ+नु] --- गुत्ने काम गरिनु; गुथिनु।
गुत्य- --- ना. [अ. मू. गुत्थ] --- रिसले ठुस्स हुने वा ठुस्सिने किसिम ।
गुत्थिनु- --- अ.क्रि. --- १. गुत्थ पर्नु; धुम्म हुनु; ठुस्सिनु। २. दल बाँधेर एक गठ हुनु; आफू-आफू एक भएर बस्नु।
गुत्थी- --- ना. [गुत्थो इ] --- महत्त्वपूर्ण रहस्यमय कुरो; तात्पर्य मिलेको कुरो; गाँठी कुरो ।
गुत्यो- --- ना. [प्रा.] --- १. फूलको ठुलो झुप्पो। २. मोती, पोते आदिका धेरै लुङको समूह।
गुत्थ्याइ- --- ना. [√ गुत्थि (+याइ)] --- गुत्थिने भाव, क्रिया वा प्रक्रिया।
गुत्थ्याइनु- --- क.क्रि. --- गुत्थिने तुल्याइनु; गुत्थ पारिनु।
गुत्थ्याउनु- --- प्रे.क्रि. --- गुत्थिने तुल्याउनु, गुत्थ पार्नु।
गुत्थ्याहट - --- ना. --- गुत्थिने भाव, स्थिति, क्रिया वा प्रक्रिया; गुत्थ्याइ।
गुथ्नु- --- स.क्रि. [सं. ग्रन्थन+नु] --- माला, पोते, तोरण आदि उन्नु वा गाँस्नु ।
गुथाइ- --- ना. --- गुथ्ने क्रिया वा प्रक्रिया।
गुयाइनु- --- क.क्रि. --- गुथ्न लाइनु।
गुथाउनु- --- प्रे.क्रि. --- माला आदि गुथ्न लाउनु, गुथ्ने पार्नु।
गुथिनु- --- क.क्रि. --- गुथ्ने काम गरिनु, पगरी, फेटा आदि पहिरिनु।
गुद- --- ना. [सं.] --- दिसा गर्ने अङ्ग; चाक; गुदा।
गुदद्वार- --- ना. --- प्राणीहरूले खाएको अन्न, फल आदि पाकस्थलीमा पुगेर मल वा विष्ठाका रूपमा शरीरबाट बाहिर निस्कने प्वाल; चाकको प्वाल; मलद्वार; गुदा।
गुदपाक- --- ना. --- चास्नी, नरिवल आदि मिसाएर बनाइएको एक प्रकारको मिठाई; गुडपाक।
गुदा- --- ना. [सं.] --- गुद; चाक।
गुदाद्वार- --- गुदद्वार।
गुदिलो- --- वि. [गूढ+इलो] --- गुदी भएको; सारवान्।
गुदी- --- ना. [सं. गूढे --- १. फलफूल आदिको बोक्राभन्दा भित्र रहेको उपयोगी नरम पदार्थ। २. भित्री भागमा रहेको सार तत्त्व। ३. भित्रको दह्रो शक्ति वा खँदिलोपन; विशेषता; खुपी। ४. सम्पत्ति; धन।
गुदगुदु- --- क्रि.वि. [अ. मू. गुद्+उ(द्वि.)] --- ठिक्क आगाको रापमा पाक्तै गरेको दाल, भात आदि हल्का चालले उम्लने वा पाक्ने गरी।
गुदो- --- ना. [गुदी+औ] --- १. गुदी। २. गुप्त धन वा सम्पत्ति। ३. सँगालिएको कुरो वा सम्पत्ति।
गुन्नु- --- स.क्रि. [सं. गुणन+नु] --- १. एक अङ्कले अर्को अङ्कलाई गुणा गर्नु। २. कुनै विषयमा गम्भीर रूपले सोच्नु; गौर गर्नु; विचार गर्नु।
गुन- --- ना. [सं. गुण] --- १. वस्तु वा प्राणीको असल स्वभाव वा विशेषता; गुण। २. उपकार; भलाइ, हित। विप, बैगुन।
गुनकेसरी - --- ना. --- लसुनको जस्तै पात र पोटी हुने, पहेँलो रङको केसर हुने र सेता फूल फुल्ने बोट वा त्यसैको फूल।
गुनगुन- --- क्रि.वि. [अ. मू. गुन्+अ (द्वि.)] --- अर्काले नसुन्ने वा स्पष्टसँग नबुझ्ने गरी एक्लै वा कसैसँग बिस्तारै बोल्ने अथवा गीत गाउने गरी; गुनगुनाउने चालमा।
गुनगुनाइ- --- ना. --- गुनगुन गर्ने क्रिया वा प्रक्रिया।
गुनगुनाइनु- --- अ.क्रि. --- गुनगुन गरिनु।
गुनगुनाउनु- --- अ.क्रि. --- स्पष्टसँग सुन्न नसक्ने गरी बोल्नु वा गाउनु।
गुनगुनाहट- --- ना. --- गुनगुनाउने चाल वा काम।
गुना- --- ना. [√ गुणा] --- १. पल्ट; खेप; ताल। २. स्तनपायी वर्गमा पर्ने, लामो पुच्छर भएको, वानर-जातिको एक प्रकार; लामपुछ्रे बाँदर। वि. ३. हे. गुणा।
गुना- --- ना. --- पेच काटिएको रेखा।
गुनाइ- --- ना. [√ गुन् (+आइ)] --- गुन्ने भाव, क्रिया वा प्रक्रिया।
गुनाइनु- --- क.क्रि. --- गुन्न लाइनु।
गुनाउनु- --- प्रे.क्रि. --- गुन्न लाउनु।
गुनासो- --- ना. [अ. मू. गुनगुन+आसो] --- १. आत्मीय जनसँग प्रकट गरिने मनको पिर-मर्का वा दुखेसो। २. शोक-प्रकट; पछुतो।
गुनाह- --- [फा.] --- १. दोष; कसुर; अपराध। २. पाप।
गुनाहगार - --- वि. --- १. अपराधी; कसुरदार; अभियुक्त। २. पापी।
गुनिउँ- --- ना. --- गुन्यू ।
गुनिउँ चोलो - --- ना. --- गुन्यूचोलो।
गुनिनु- --- क.क्रि. [गुन्+इ+नु] --- विचार गरिनु; सोचिनु।
गुनिया- --- ना. --- हे. गुन्यू ।
गुनिया चोलो- --- ना. --- गुन्यूचोलो।
गुनिलो- --- वि. [गुन+इलो] --- १. अर्काले गरेको गुणलाई नबिर्सने; गुणको कदर गर्ने; कृतज्ञ। २. गुणवान्; गुनी।
गुनी- --- ना. --- कालो अनुहार हुने र पुच्छर लामो हुने, शरीरको रङ सेतो र कालो मिसिएर खैरोखैरो देखिने एक जातको वानर; पहरे बाँदर।
गुनी- --- ना. [गुन+ई] --- गुण भएको; कृतज्ञ; गुणी।
गुनुगुनु- --- क्रि.वि. [अ. मू. गुन्+उ (द्वि.)] --- स्पष्टसँग नसुनिने गरी बिस्तारै कुरा गर्ने वा गाउने किसिमले; अझ चड्का गुनगुन हुने चालमा।
गुनेरगानु- --- ना. --- हे. गुन्दरगानु।
गुन्जाइस- --- ना. [फा. गुन्जाइश] --- हुने, रहने, राखिने वा अटाउने ठाउँ; अवकाश।
गुन्टा- --- ना. [गुन्टोको ति. रू.] --- हे. गुन्टो ।
गुन्टागुन्टी- --- ना. --- साना-ठुला धेरै गुन्टा; पोकोपन्तरो; कुम्लोकुटुरो ।
गुन्टिनु- --- अ.क्रि. --- १. गुन्टाजस्तो भई बेरिनु; एकै पोको परेर बेरिनु। २. ग्याँचे हुनु; पुड्को हुनु। ३. असफल वा फेल हुनु। ४. खतम हुनु; घुसमुन्टिनु।
गुन्टे- --- वि. [गुन्टो+ए] --- १. गुन्टाका छाँटको; ग्याँचे; पुड्को। २. गुन्टेमार्सी।
गुन्टे मार्सी- --- ना. --- खैरा, बाटुला गेडा फल्ने एक जातको धान; त्यसैको चामल; गुन्टे ।
गुन्टो - --- ना. [प्रा. गुन्ठो] --- ओढ्नेबिछ्याउने आदि बेरेर डोरीले कसेको ठुलो पोको; त्यस्ता लुगाफाटाको गुठुरो (बेडिङ)।
गुन्ट्याइ- --- ना. [√ गुन्टि (+याइ)] --- गुन्टिने क्रिया वा प्रक्रिया।
गुन्ट्याइनु- --- क.क्रि. --- गुन्ट्याउने काम गरिनु ।
गुन्ट्याउनु - --- स.क्रि. --- गुन्टा बनाउनु; गुन्टाजस्तो पार्नु।
गुन्ठुनिनु- --- अ.क्रि. --- १. गाँठागाँठा पारेर बटारिनु वा साह्रो हुनु; पुक्कपुक्क परी मसिना डल्ला निस्कनु। २. ग्याँचे हुनु; डल्लिनु वा पुड्किनु ।
गुन्डा- --- ना. [गुन्डोको ति. रू.] --- हे. गुन्डो ।
गुन्डागिरी- --- ना. --- दल वा गठ बनाई सिधासाधा व्यक्तिहरूलाई ढाँट्ने, छल्ने, लुट्ने, पिट्ने आदि काम; बदमासी चाल।
गुन्डो- --- वि. [सं. गुण्डक?] --- १. ठाँटबाँट र रवाफ देखाउने तथा बदमास स्वभाव पनि भएको। २. सजिसजाउ भएको, ठाँटिलो। ३. लाज-घिन पचेको वा स्वास्नीमानिससँग लहसिन खोज्ने; रन्डीबाज ।
गुन्डयाइँ- --- ना. --- गुन्डो हुनाको क्रिया वा ढाँचा।
गुन्दरगानु- --- ना. [सं. गुडुचीकन्द] --- बाटुला पात हुने, पहेंला ससाना फूल फुल्ने, राता मसिना बाटुला फल लाग्ने, जरामा फल्ने तथा विषनाशक र सन्निपात ज्वर नाश गर्ने गुण भएको भ्याकुरजस्तो कन्द।
गुन्द्री - --- ना. [गुँदरी] --- पराल, पाट वा बाबियाका डोरीहरूको तान लगाई गुँद, पराल आदिबाट बुनेको सुकुलजस्तो ओछ्याउने।
गुन्द्रुक - --- ना. --- सागपात आदि मुँड्कामुँड्कीमा खाँदी अमिल्याएर सुकाइएको, तिहुन वा सितन बनाएर खाइने वस्तु।
गुन्द्रुके- --- वि. --- १. गुन्द्रुकसँग सम्बन्धित; गुन्द्रुक जस्तै। २. गुन्द्रुक खाएर जीवन-निर्वाह गर्नुपर्ने (मानिस)। ३. निम्न स्तरको; रद्दी।
गुन्द्रुङ्ग/गुन्द्रुङ- --- क्रि.वि. [अ. मू. गुन्द्रुङ्ग/ड] --- कुनै प्राणी वा वस्तु फाल हाल्दा वा खस्दाको आवाज आउने गरी।
गुन्न- --- क्रि.वि. [अ. मू. गन्+न] --- १. मौरी, भमरा आदि भुनभुनाएको स्वर आउने किसिमले। २. धेरै जनाले एकै साथ बिस्तारै कुरा गर्दा आवाज आउने चालमा।
गुन्यु- --- ना. --- १. आइमाईले कम्मरभन्दा मुनि लाउने सानो फरिया। २. पेटीकोटजस्तो दुई छेउ गाँसेर इँजार हाली लाइने सानो खालको फरिया। ३. साधारण खालको वा जडाउरी फरिया।
गुन्यु चोलो- --- ना. --- १. गुन्यू र चोलो। २. परम्पराअनुसार कन्न्या पाँच वर्षकी हुँदा विधिपूर्वक दिइने धोती र चोलो। (उदा.- भैलिनी आइन् आँगन, गुन्यू-चोलो मागन (लोकगीत)।
गुन्यू- --- ना. --- हे. गुन्यु।
गुपचुप- --- ना. [सं. गुप्त+चुप] --- १. बाहिर प्रकट नहुने गरी भित्रभित्रै कुनै काम-कुरो दबाउने चाल वा स्थिति; ढाकछोप; चुपचाप। २. खुवा र मैदा मिसाएर डल्लो पारी घिउमा पकाएर चिनीको चास्नीमा डुबाइएको, भित्र खोक्रो भएको गुलाफजामुनका किसिमको मिठाई।
गुप्त- --- वि. [सं.] --- १. बाहिर प्रकट वा व्यक्त नभएको; भित्रभित्रै छिपेर रहेको; लुकेको; भित्री; नदेखिने; अदृश्य। २. सुरक्षित गरिएको; जोगाइएको (गुप्त धन, गुप्त प्रेमी इ.)। ३. मुस्किलले जानिने; गूढ। ना. ४. मध्यकालीन भारतको मगध राज्यको एक नामुद राजवंश (गुप्तवंश); एक प्रकारको थर।
गुप्तचर- --- ना. --- गोप्य तरिकाले सक्रिय भई कुनै कुराको भेद पत्ता लगाउने काममा खटिएको व्यक्ति; गोप्य रूपमा स्वदेशभित्र वा बाहिरका विभिन्न कामकुरा, व्यक्ति, संस्था आदिको भेद, रहस्य वा विशेष जानकारी प्राप्त गर्न खटाइएको व्यक्ति; गुप्त दूत; जासुस; भेदिया; गुप्ती प्रहरी वा पुलिस (सी.आई.डी)।
गुप्तचर विभाग- --- ना. --- सरकारका तर्फबाट गुप्तचरसम्बन्धी कार्यको परिचालन गर्ने जिम्मेवारी सुम्पिएको प्रशासनिक निकाय; गुप्तचरहरूमार्फत कुनै खास अपराध, भ्रष्टाचार वा मामिलाको छानबिन गर्ने अड्डा; जासुसको काम गर्ने सरकारी अड्डा।
गुप्तचरी- --- ना. --- १. गुप्तचरको काम वा भाव। २. गुप्तचरको काममा नियुक्त स्त्री; आइमाई जासुस ।
गुप्तदान- --- ना. --- कुनै प्रचार नगरी गोप्य रूपमा दिइने दान; दान दिने व्यक्तिबाहेक अरू कसैले यति र यस्तो वस्तु दियो भन्ने थाहा पाउन नसकिने दान।
गुप्तधन- --- ना. --- कसैलाई पनि जानकारी नदिई गोप्य रूपमा राखिएको
```
-------------------

-------------------
```
घाती --- वि. [सं.] --- १. घात वा प्रहार गर्ने; हान्ने। २. हत्या गर्ने; हत्यारो। ३. नाश गर्ने; बिगार्ने।
घान- --- ना. [सं. घन] --- १. एक पटकमा भुटिने, कुटिने, पोलिने, पकाइने वा सुकाइने अन्न आदि वस्तुको मात्रा। २. एक पटकमा कुनै काममा लगाइने, पठाइने आदि वस्तु वा मानिसको समूह। ३. कुनै हुलमुलमा परेर भएको पक्राउ वा सजाय। ४. आइपरेको कुनै काम।
घानी- --- ना. --- कल, कोल आदिको ओखल; घान हाल्ने भाँडो।
घाप्से हाल्नु- --- अ.क्रि. टु. --- युवकयुवतीले एकले अर्कालाई प्रेमले भरिएका कुराले घोचेर भन्नु; मायाले छेडपेच हान्नु ।
घाबन्दोबस्त --- ना. [घा+बन्दोबस्त] --- शान्तिसन्धि वा सम्झौताको काम। (उदा.- नेपाल र भोटका बिचमा धेरैपल्ट घाबन्दोबस्त भएको थियो।)
घाम- --- ना. [सं. घर्म] --- १. सूर्यको तापयुक्त प्रकाश; सूर्यको राप; धूप। २. सूर्य।
घामकिरी- --- ना. --- गाइने किरो; क्यालिन्चा (ड्रयागन फ्लाइ)।
घामछायाँ- --- ना. --- १. घाम र छायाँ; पहार र ओल। २. सुख र दुःख ।
घाम झुल्को --- ना. --- घामको झुल्को; सूर्योदय।
घामड- --- वि. [√ घमन्ड] --- १. घमन्डी; अभिमानी। २. हत्तेरो। ३. असजिलो; अप्ठेरो। ४. अबुझ; नासमझ।
घामपानी- --- ना. [घाम+पानी] --- १. घाम लागिरहेका बेलामा परेको पानी; घाम र पानी। २. सुख र दुःख।
घायल- --- वि. [सं. घातक] --- घाउचोट लागेको; घाइते।
घार- --- ना. [घर] --- ठुलो र मोटो काठलाई भित्र खोपेर बनाइएको वा बाकसजस्तो, मौरी बस्ने घर; मौरीको गुँड; मौरीको छातो; पोलो।
घारघारघुरघुर- --- क्रि.वि. [घारघुर (द्वि.)] --- १. कुकुर, ब्वाँसा आदि हिंस्रक पशुहरूले आपसमा झगडा गर्दा कराउने चालमा। ना. २. त्यस्तो आवाज।
घारघुर- --- क्रि.वि. [अ.मू. घुर्+अ (द्वि.)] --- १. मही पार्दा शब्द निस्कने गरी। २. नेती ताने झै कुनै वस्तु तान्ने चालमा। ना. ३. जसोतसो गरी काम गर्ने ढङ्ग। ४. पाङ्ग्रा भएका सवारीहरू चल्दा आउने शब्द। ५. आपसको झगडा; बाझो; कलह, गडबडी।
घारघुरे- --- वि. --- १. घारघुर गर्ने। ना. २. तेजपातका जस्ता पात र फुस्रो डाँठ हुने काँडादार बुटोविशेष। ३. एक किसिमको बालखेल।
घारी- --- ना. --- १. झ्याम्म परेको बाक्लो जङ्गल। २. लेकको फेदी वा बेसीका माझको ससानो वन। ३. फेदी वा घाँचको जमिन। ४. बाँस, निगालो, केरा आदिको झाङ।
घारे- --- वि. [घारो+ए] --- घारोजस्तो; घारो भएको।
घारेघुरे- --- ना. --- फल तरकारी खाइने र पात बस्तुलाई स्याउला खुवाइने एक जातको टिमिलो।
घारो- --- ना. --- १. लामो, डोलो काठ; लाठो। २. मुर्दा बोक्ने बाँस।
घाल- --- स.क्रि. --- हाल्नु (प्राचीन नेपालीमा)।
घाल्ल- --- क्रि.वि. [अ.मू. घाल्+ल] --- पन्यालो वस्तु पोखिँदा वा खन्याउँदा आवाज आउने किसिमले।
घाल्लघाल्ल- --- क्रि.वि. --- त्यस्तो शब्द पटकपटक आइरहने गरी।
घाहा- --- ना. [सं. घात] --- घा; घाउ।
घिउ --- ना. [सं. घृत] --- दुध, दही मथेर निकालिने सार वस्तु; पगालेको वा खारेको नौनी; घृत; घ्यू।
घिउ कमिलो- --- ना. --- घिउमा लाग्ने सानो जातको कमिलो।
घिउकुमारी- --- ना. --- भित्रपट्टि लस्सादार पदार्थ रहने, केत्तुकेका जस्ता पात हुने, बिचका डाँठमा साना र पहेंला फूल फुल्ने, पोलेका ठाउँमा लगाउँदा शीतल गर्ने र विषालु खटिरामा औषधी लगाइने एक प्रकारको बोट।
घिउकेरा- --- ना. --- मसिना कोसा हुने एक जातको केरा वा त्यसैको बोट।
घिउखट्टे- --- ना. --- घिउमा भुटेर वा मुछेर खाइने खट्टे।
घिउखानी- --- ना. --- १. घिउ खाने भनेर साहुले आसामीसित लिने, साउँ र ब्याजबाहेकको धन। २. रैकर वा बिर्ता जग्गामा लगाइएको रकम वा दस्तुर । ३. घिउ धेरै हुने ठाउँ।
घिउखोर्सानी- --- ना. --- पिरो कम हुने मोटो र लामो खालको खोर्सानी।
घिउचिउरा- --- ना. --- १. घिउमा मिसाएर वा भुटेर खाइने चिउरा। २. दुई ओठ समातेर 'घिउ-चिउरा' भन्दा ओठ जोड्ने केटाकेटीको एक खेल।
घिउबोडी- --- ना. --- भित्र राता गेडा हुने मोटो र छोटो खालको एक जातको बोडी।
घिउभेडो- --- ना. --- १. पछिल्ला दुवै सपेटाका भित्रपट्टि बोसै बोसो भरिएर पोको हुने एक जातको भेडो।
घिउमानिस- --- ना. --- नरम स्वभावको बेस मान्छे।
घिउरङ- --- ना. --- घिउको जस्तो पहेँलोपहेँलो हल्का रङ।
घिउरोटी- --- ना. --- घेवर, झर।
घिउसिमी- --- ना. --- छिप्पिँदा पनि कमलो हुने र बोक्राको भित्री भागमा सेतो-सेतो घिउ जस्तै देखिने एक जातको सिमी।
घिच्नु- --- स.क्रि. --- १. नराम्रो किसिमले खानु; हसुर्नु। २. अर्कालाई मन नपर्ने गरी खानु; अन्याय वा अपमान हुने गरी खानु।
घिचन्ताम्- --- वि. --- धेरै खान खोज्ने; घिचिरहने।
घिचाइ- --- ना. --- घिच्ने काम वा प्रक्रिया।
घिचाइनु- --- क.क्रि. --- घिच्न लाइनु; हसुराइनु।
घिचाउनु --- प्रे.क्रि. --- घिच्न लाउनु; मन नपर्ने गरी करबलले खुवाउनु; हसुराउनु।
घिचाहा- --- वि. --- घिच्ने; घिचुवा; घिचास।
घिचास- --- वि. --- १. नराम्रो चालले खाने; घिच्ने । २. धेरै खाने; अजीर्ण वा अपच हुने गरी खाने; घिचाहा।
घिचिनु- --- क.क्रि. --- नराम्रो किसिमले खाइनु।
घिचिमिरो- --- ना. --- वर्षायाममा पानी परेर रहिसकेपछि माटामुनिबाट निस्कने पखेटादार किरो; छिचिमिरो।
घिचुवा- --- वि. [घिच्+उवा] --- घिच्ने; घिचास।
घिचौटी- --- ना. [घिच्+औटी] --- घिस्स्याउने र घिसारिमाग्ने एक प्रकारको घटना वा खेल।
घिच्चिनु- --- अ.क्रि. --- १. कसैद्वारा तानिनु; खिचिनु; घिस्सिनु। २. सकी-नसकी हिँड्नु। ३. करबलले मात्र जानु।
घिच्चु- --- वि. [घिच्+उ] --- घिचुवा; घिचास; घिचाहा।
घिच्चू- --- वि. --- हे. घिच्चु।
घिच्च्याइ- --- ना. [√ घिच्चि (+याइ)] --- घिच्चिने भाव, क्रिया वा प्रक्रिया।
घिच्च्याइनु- --- क.क्रि. --- घिच्चिने पारिनु; घिसारिनु।
घिच्च्याइ मुन्ट्याइ- --- ना. --- घिच्च्याउने र मुन्ट्याउने काम; घिच्च्याइ र मुन्ट्याइ; लछारपछार ।
घिच्च्याउनु- --- स.क्रि. [घिच्चि+याउ+नु] --- १. हातमा वा डोरी, पटुका आदिमा समाएर तान्नु; खिच्नु; घिसार्नु। २. जबरजस्तीसित लैजानु; घिस्स्याउनु।
घिच्च्याहट- --- ना. --- घिच्चिने काम वा अवस्था; घिच्चिनेको गुहार वा पुकार।
घित्रो- --- ना. --- घोक्रो (तुच्छार्थमा र प्रायः पशुको)।
घिटीघिटी- --- क्रि.वि. --- १. मर्ने बेला सास रोकिई थुक निल्न पनि गाह्रो हुने किसिमले। ना. २. अन्तिम अवस्था; सास जान लागेको स्थिति।
घिट्को- --- ना. [अ.मू. घिट्+को] --- १. च्यापच्याप घाँटी सुकेका अवस्थामा थुक निल्दा उत्पन्न हुने शब्द। २. तरल पदार्थ घुटुक्क निल्दाखेरिको आवाज।
घिडघिड- --- ना. --- १. कुनै कुराका निम्ति अरूछेउ अड्डी लिएर गरिने प्रार्थना वा करकर। २. मनको प्रबल इच्छा; भित्री चाहना; धोको।
घिडघिडाइ- --- ना. --- घिडघिडाउने काम वा प्रक्रिया।
घिडघिडाइनु- --- क.क्रि. --- घिडघिड गरिनु।
घिडघिडाउनु- --- स.क्रि. --- आफ्नो कार्यसिद्धिका निम्ति अर्कालाई दिक्क लाग्ने गरी पुकार्नु; घिडघिड गर्नु।
घिडघिडे- --- वि. --- घिडघिड गर्ने; घडघडे।
घिडघिडो- --- वि. --- १. छोड्न पनि नसकिने र स्वीकार गरिहाल्न पनि नहुने। २. कत्ति नै सम्झाएबुझाए पनि नमान्ने; एकोहोरो। ३. मर्न लागेको; अधमरो। ना. ४. आँटेको काम गर्न नपाउँदा हुने मनको बेचैनी। ५. धोको; अन्तिम इच्छा।
घिन- --- ना. [सं. घृणा] --- कुनै मन नपर्दो वा फोहर कुरो देख्ता मनमा हुने सिकसिको; घिन; घृणा।
घिनलाग्दो --- वि. --- १. फोहर, फोहरी । २. अनाचारी। स्त्री. घिनलाग्दी ।
घिनाइ- --- ना. --- घिनाउने भाव, क्रिया वा प्रक्रिया।
घिनाइनु- --- अ.क्रि. --- घिन मानिनु।
घिनाउनु- --- अ.क्रि. --- १. घिन मान्नु; सिकसिको लाग्नु; दिगमिगाउनु। स.क्रि. २. घृणा गर्नु; छिःछिः र दूरदूर गर्नु।
घिनाहा- --- वि. --- घिनलाग्दो; फोहरी; दुष्ट।
घिन्ताङघिन्ताङ- --- क्रि.वि. [अ.मू. घिन्ताङ्+अ (द्वि.)] --- १. मादल बजाउँदा आवाज आउने किसिमले। ना. २. त्यसरी आएको तिखो आवाज।
घिन्तामुनी- --- ना. [घिन्ताङ+मुनि] --- १. मादल बजाएर नाच्ने एक प्रकारको नाच। २. त्यस्तो नाच नाच्ने व्यक्ति।
घिरघिर- --- क्रि.वि. [अ.मू. घिर्+अ (द्वि.)] --- १. पा‌ङ्ग्रा लागेको वस्तु घिसार्दा वा गुडाउँदा शब्द आउने गरी। २. घुर्ये घुम्दा आवाज निस्कने चालमा।
घिरघिराइ- --- ना. --- घिरघिर शब्द आउने क्रिया वा प्रक्रिया।
घिरधिराइनु- --- अ.क्रि. --- घिरघिर होइनु।
घिरघिराउनु --- अ.क्रि. --- घिरघिर आवाज आउनु।
घिरघिरे --- वि. --- घिरघिर गर्ने।
घिरिङ- --- ना. [अ.मू. घिर्+इङ] --- १. चिप्लेर वा घिस्रेर खेलिने एक प्रकारको खेल; चिप्लेटी। २. कुनै कामको असफलता वा विफलता। ३. घिर्नी; घिरों।
घिरौंलो- --- ना. [घिउ औंलो] --- खस्रा र चोसाचोसा परेका पात, पहेंला फूल र लामालामा फल फल्ने, नङ्ग्रा हुने एक जातको लहरो वा तरकारी खाइने त्यसैको फल; तोरियाँ।
घिकौँलो --- ना. --- निगाले उखुका जस्ता पात र डाँठ हुने, नीला फूल फुल्ने, झुप्पा-झुप्पा परेर विभिन्न रङका चिल्ला फल फल्ने एक बोट वा त्यसैको फल।
घिर्नी- --- ना. [घिर्नी] --- १. रगडिने, घस्रिने र घोटिने ठाउँमा जडिने धातु वा काठका साना पा‌ङ्ग्रा। २. डोला डन्डीमा घुम्ने, परिधिमा खाल्डो परेको पा‌ङ्ग्रो; घिरों।
घिर्नी पाङ्ग्रो- --- ना. --- जमिनमुनिको पानी निकाल्ने एक प्रकारको साधन।
घिर्र- --- क्रि.वि. [अ.मू. घिर्+र] --- पाङ्ग्रा लागेको वस्तु घिसार्दा वा गुडाउँदा शब्द आउने किसिमले।
घिर्र घिर्र- --- क्रि.वि. --- त्यस्तो शब्द पटकपटक आउने गरी।
घिर्रा- --- ना. [घिर्रा+आ] --- कुनै वस्तु गुडाएर लैजानलाई सजिलो पार्न जडिएको पाङ्ग्रो।
घिर्रिनु- --- अ.क्रि. [घिर्ति+इ+नु] --- पाङ्ग्रो लागेको वस्तु घिर्र आवाज आउने गरी तानिनु।
घिरों- --- ना. [घिर्+आ] --- घुमाई-घुमाई खेलिने एक प्रकारको बाटुलो आकारको खेलौना वा त्यसैको खेल।
घिर्याइ- --- ना. [√ घिउ (+आइ)] --- घिऱ्याउने काम वा प्रक्रिया।
घिर्याइनु- --- क.क्रि. --- घिर्र आवाज आउने गरी तानिनु; घिऱ्याउने काम गरिनु ।
घिर्याउनु --- स.क्रि. [घिर्र+याउ+नु] --- घिर्र आवाज आउने गरी तान्नु; घिस्स्याउनु।
घिर्लिङ --- ना. --- खोला वा नदीमा वारपार गर्नाका निम्ति टाँगिएका लट्ठामा झुन्ड्याइएको, मानिस बस्न हुने, सानोमा कोक्रोजस्तो देखि ठुलोमा मोटर तार्न हुनेसम्मको, तानेर वा यन्त्रद्वारा चलाइने साधन वा वाहन; एक प्रकारको तुइन।
घिर्लिङ बाटो- --- ना. --- घिर्लिङ टाँगिने वा घिर्लिङ भएर गइने बाटो; घिर्लिङजस्तो बाटो ।
घिवालु- --- वि. [घिउ आलु] --- धेरै घिउ लाग्ने।
घिसार्नु --- स.क्रि. [सं. घृष्] --- कुनै वस्तुलाई नउचाली तान्नु; घिच्च्याउनु; घिस्स्याउनु; घिऱ्याउनु।
घिसाराइ- --- ना. --- घिसार्ने क्रिया वा प्रक्रिया।
घिसारिनु - --- क.क्रि. --- घिसार्ने काम गरिनु।
घिस्रनु- --- अ.क्रि. --- हे. घस्रनु।
```
-------------------

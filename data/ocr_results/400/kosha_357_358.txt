-------------------
```
गोल --- ना. [अड्] --- वा निभाई बाँकी रहेको कालो पदार्थ; निभेको कोइला, अँगार।
गोल- --- ना. [अड्] --- १. भकुन्डो, हकी आदिका खेलमैदानमा पक्षतर्फबाट सुरक्षा गरिएको तर विपक्षका खेलाडीहरूले विजयका निम्ति भकुन्डो आदि पुऱ्याउनुपर्ने निर्धारित क्षेत्र वा ठाउँ। २. उक्त खेलहरूका खेलमैदानमा एक पक्षका खेलाडीबाट सुरक्षा गरिँदागरिँदै पनि अर्को पक्षका खेलाडीहरूले निर्धारित क्षेत्रमा भकुन्डो आदि पुऱ्याई वा पसाई प्राप्त गरेको विजय (उदा.- ठमेल एघारले सङ्कटा एघारका विरुद्ध खेल सुरु भएको पाँच मिनेटमै पहिलो गोल गर्यो)।
गोलक- --- ना. [सं.] --- १. बाटुलो वा पिण्डाकार वस्तु। २. रुपियाँपैसा छिराउने प्वाल भएको कन्तुर; खुतुर्के; खुत्रुके। ३. विधवा स्त्रीले परपुरुषको सम्पर्कबाट पैदा गरेको छोरो; विधवाको जारज पुत्र।
गोलकर्मी- --- ना. [गोल+कर्मी] --- दाउरा बालेर गोल बनाउने मान्छे; गोल पोल्ने व्यक्ति।
गोलकाँक्री- --- ना. [गोल+काँक्री] --- परबरका जस्ता कोसा र काँक्राको जस्तै गुदी, बियाँ र स्वाद हुने नङ्ग्रादार एक लहरो वा त्यसैको सानो लाम्चो फल।
गोलकोट- --- ना. [गोल+कोट] --- फ्रक, बेलबटम सुट, कुर्था आदिसँग लगाइने अगाडिको पाटा गोलाकार भएको प्रायः स्त्रीजातिको कोट।
गोलगेडी- --- ना. [गोल+गेडी] --- छुनासाथ वा कुनै वस्तुमा ठोकिनासाथ गुच्चाजस्तो डल्लो पर्ने एक प्रकारको लाम्चो किरो; बाघेकिरो।
गोलघर- --- ना. [गोल घर] --- १. बाटुलो वा वृत्ताकार घर। २. काठमाडौँको केन्द्रीय कारागारभित्र ज्यानमारा तथा महसुर डाकाहरूलाई कठोर सास्ती वा सजाय दिन जेलको माझमा बनाइएको पिंजराजस्तो साँघुरो खोर।
गोलटोल- --- ना. [गोल+टोल] --- धेरै जना मिलेर बसेको गाउँ; मिलेर बसेका छरछिमेकी।
गोलतकिया- --- ना. [गोल+तकिया] --- मूल तकियाको सहायक तकिया; गोलो तकिया वा सिरानी।
गोलदारिम- --- ना. [गोल+दारिम] --- टिम्बुरका जस्ता साना दाना फल्ने काँडादार एक बोट; त्यसैको फल।
गोलन्दाज- --- ना. [फा.] --- ठिक ठाउँमा पर्ने अन्दाज गरी तोपद्वारा गोला प्रहार गर्ने व्यक्ति; तोप हान्ने मानिस ।
गोलिनु ---  --- फल्ने, खास गरी अचार र तरकारीका रूपमा खाइने, पाक्ता थोरै पहेँलो र धेरै रातो हुने प्रायः गोलो फल, टमाटर, रामभेंडा।
गोलमटोल- --- वि. [गोल (द्वि.)] --- १. अर्थ राम्ररी नखुलेको वा बुझ्न धौधौ पर्ने; अर्थ वा भावलाई भाँचकुँच पारिएको। २. एकभन्दा बढी अर्थ लाग्ने; अस्पष्ट।
गोलमाल --- ना. [गोल+माल] --- १. कुनै कामकुरामा हुन आएको गडबडी वा अव्यवस्था २. धेरै थरी वस्तुको छ्यासमिस; भद्रगोल। क्रि.वि. ३. तलमाथि पर्ने चाल; जथाभाबी।
गोलमोल --- ना. [गोल+मोल] --- १. सानाठुला सबै वस्तु मिलाइएको मूल्य; हचुवा मोल। वि. २. अस्पष्ट; नबुझिने ।
गोलयोग- --- ना. [सं.] --- ज्योतिषशास्त्रअनुसार छ वा सातवटा ग्रह एकै ठाउँमा वरिपरि भएर बस्ता पर्ने अशुभ योग।
गोल सन्जाप --- ना. [गोल+सन्जाप] --- भोटो, लबेदा, चोलो आदिमा लगाइने डोलो आकारको सन्जाप (पाइपिङ)।
गोलसामी- --- ना. [गोल+सामी] --- खुर्सानी, बेसार, मसला, चिउरा आदि कुट्ने मुसलमा जोडिएको धार नभएको गोलो पाता; धार नभएको गोलो सामी।
गोलसिमल- --- ना. --- प्रायः राति कराउने र लोककथामा प्रसिद्ध एक जातको बनैयाँ चरो।
गोलसिमले --- वि. --- गोलसिमलजस्तो; गोलसिमलसम्बन्धी।
गोला- --- वि. [सं. गोल] --- १. बाटुलो; वृत्ताकार; गोलो। ना. २. कुनै पनि गोलो पदार्थ वा पिण्ड (भकुन्डो, अरिङ्गालको गोलो, भोगटेको दानु इ.)। ३. हातैले वा तोप आदि कुनै प्रहारक अस्त्रका सहायताले हुत्त्याएर प्रहार गरिने गोलो विस्फोटक वस्तु। ४. वायुविकारबाट वा अन्य कारणबाट हुने पेटको रोग; वायुगोला; गानु। ५. थुप्रै अरिङ्गाल, मान्छे, कमिला आदि एकै ठाउँमा झुम्मिएको अवस्था; बाक्लो हुल। ६. अनाज आदिका व्यापारीको क्रयविक्रयको थलो। ७. बाँडफाँड, लेनदेन, छनोट वा चुनाउ आदिमा सामान्य प्रकारले छिनोफानो हुन नसक्ता निर्णयका लागि प्रयोग गरिने चिट्ठासँग मिल्दोजुल्दो पद्धति वा सोको साधन।
गोलाइ- --- ना. [गोलो+आइ] --- गोल हुनाको स्थिति वा प्रक्रिया; बाटुलोपन; गोलो परेको रूप; गोलाकार।
गोलाकार- --- वि. [गोल+आकार] --- गोलो आकारको; बाटुलो।
गोलफुकी- --- ना. [नेवा.] --- भुटेर राम्ररी फूल उठाइएको चिनियाँ धानको खट्टे; सिरौंलाको खट्टे।
गोलाबारी- --- ना. [गोल+अङ् वार] --- दुस्मनको क्षेत्रमा आकाशमार्गबाट वा जमिनबाटै गरिने गोला, बम आदिको वर्षा।
गोलबद्ध --- वि. --- गोलबन्द; एकताबद्ध।
गोलबन्द --- वि. --- एकताबद्ध।
गोलबन्दी- --- ना. [गोल+बन्दी] --- १. वृत्ताकार घेरामा रहने वा बस्ने काम; गोलो आकारमा साँगुरिएर बस्ने वा त्यसरी राख्ने काम। २. विपक्षका विरुद्ध गरिने मोर्चाबन्दी। गोरखे
गोलबोली- --- ना. [गोल+बोली] --- यही हो भनेर अर्थ किट्न नसकिने गरी बोलिएको दोधारे कुरो; कुनै एक कुरालाई नखुट्ट्याई त्यस्ता मिल्दाजुल्दा अनेकौं कुराको समावेश हुन सक्ने साझे बोली वा त्यस्तो लिखत।
गोलाबारुद- --- ना. [गोलाबारुद] --- १. गोला र बारुद । २. लडाइँमा शत्रुलाई नाश गर्ने एक प्रकारको अस्त्र।
गोलार्द्ध/गोलार्ध- --- ना. [सं.] --- १. कुनै गोलो वस्तुको आधा भाग; अर्धवृत्त। २. एक ध्रुवदेखि अर्को ध्रुवसम्म रेखा तानी पृथ्वीको मानचित्रलाई बिचमा काट्ता वा विषुवत् रेखाद्वारा छुट्ट्याउँदा हुने भूगोलको आधा भाग। (भूमध्यरेखाले पृथ्वीलाई उत्तरी र दक्षिणी गोलार्धमा विभाजित गर्छ भने खमध्य रेखाले पृथ्वीलाई पूर्वी तथा पश्चिमी गोलार्धमा बाँड्दछ)।
गोलिँदो --- वि. [गोलो+इँदो] --- गोलो हुने खालको; गोलो ढाँचाको।
गोलभिँडा/गोलभेंडा- --- ना. [गोल+भन्ट] --- आलुका जातका बोटमा
गोलिनु --- अ.क्रि. [गोलो+इ+नु] --- गोल हुनु, बाटुलो पर्नु; घेरा पर्नु।
गोलिनु- --- ना. --- अल्लाका पाटले बुनेको ओछ्याउने दरी।
गोलिया- --- ना. [गोलो+इया] --- रुख ढालेर टुक्याइएको गोलोगोलो मुढा।
गोली- --- ना. [गोल+ई] --- १. सानो गोलाकार वस्तु। २. औषधी आदिको बुटी; टिकिया। ३. बन्दुक, पिस्तौल आदिमा भरेर हानिने सिसा आदि धातुको डल्लो वा लाम्चो साधन।
गोलीकाण्ड- --- ना. --- १. दुई पक्षका बिचमा झगडा हुँदा परस्परमा गोली चल्ने काम। २. उत्तेजित रूपमा चर्किरहेको उग्र हुललाई शान्त पार्न वा दमन गर्नका लागि गोली चलेको घटना वा स्थिति।
गोलीगठ्ठा- --- ना. --- लडाइँका निम्ति आवश्यक गोली, बारुद आदि हतियार।
गोलीगाँठो- --- ना. --- खुट्टामा कुर्कुच्चाभन्दा केही मास्तिर उठेको दायाँबायाँको गोलाकार हाड।
गोलीधागो- --- ना. --- डल्लो पारी बेरेको लुगा आदि सिउने धागो।
गोलुवा- --- ना. [गोलो+उवा] --- १. गोलोगोलो गिँड बनाइएको काठ वा दाउरा। वि. २. गोल आकारको।
गोलँसो- --- ना. [गोल+एँसो] --- रुमालका चारै कुना बाँधेर पारिएको पोको।
गोर्लेस्याइ- --- ना. --- गोलेंसो पार्ने काम वा प्रक्रिया।
गोर्लेस्याइनु- --- क.क्रि. --- गोलँसो पारिनु।
गोर्लेस्याउनु- --- स.क्रि. --- रुमालका चार कुना बाँधी पोको पार्नु; गोलेंसो पार्नु; गोलेंसो बोक्नु।
गोर्लेस्याहट --- ना. --- गोलेंसो पार्ने काम।
गोले- --- वि. [गोल+ए] --- १. गोलो वा बाटुलो भएको; गोलो परेको। गोल बेच्ने; कोइलाको बिक्री गर्ने।
गोलैंची- --- ना. --- खस्रा, लाम्चा पात हुने, चाँपका आकारका कलेजी, टोटा परेका वा सेता रङका र बास्ना आउने फूल फुल्ने, डाँठबाट दुध निस्कने एक जातको बोट; त्यसैको फूल, चुवा।
गोलो- --- ना. [सं. गोल] --- १. धमिरा, कमिला, अरिङ्गाल आदि किराको गुंड। वि. २. डोलो; गोल; बाटुलो।
गोलोक- --- ना. [सं.] --- गर्गसंहिताअनुसार कृष्णको प्रसिद्ध धाम वा वासस्थान।
गोलोचन- ---  --- गाईको मुखबाट ओकलिँदा निस्कने रौंको नरम गुजुल्टो ।
गोल्की- --- ना. [अङ् गोलकीपर] --- भकुन्डो आदिका खेलमैदानमा गोल गरिने निश्चित ठाउँमा रहेर विपक्षका खेलाडीबाट हानिएको भकुन्डो आदिलाई निर्धारित गोलक्षेत्रमा छिर्न वा पस्न नदिने दायित्व लिएको पक्षतर्फको खेलाडी; गोलरक्षक।
गोल्कीबाजा- --- ना. --- बाँसको ढुङ्ग्राबाट निस्केको धागामा गट्टाले हानेर बजाइने एक गोल प्रकारको सहायक तालबाजा।
गोल्टिन- --- ना. [गोल+टिन] --- बाटुलो टिनको डिब्बा; चुरोट हाल्ने टिनको बाटुलो वा गोलाकार बट्टा।
गोल्ठे- --- वि. [गोल्ठो+ए] --- गोलागोला परेको; गोल्ठोजस्तो; गोल्ठो।
गोल्ठो- --- वि. [गोल+ठो] --- गोलोगोलो आकारको; डल्लो र साह्रो।
गोल्फु- --- ना. --- माटाको सानो छँटो।
गोल्फे- --- ना. --- तरकारी खान हुने एक प्रकारको सिमी।
गोल्याँसो- --- ना. [गोल+याँसो] --- लुगाफाटाको पोको; कुटुरो ।
गोल्याइ- --- ना. [√ गोल्याउ (+आइ)] --- गोल्याउने काम वा प्रक्रिया; गोलोपन; गोलाइ।
गोल्याइनु- --- क.क्रि. --- गोलाकार पारिनु; बाटुलो बनाइनु।
गोल्याउनु --- स.क्रि. [गोल+याउ+नु] --- १. गोलाकार पार्नु; बाटुलो बनाउनु। २. भेडा, बाख्रा, गाईबस्तु आदि समेटेर एकत्रित पार्नु। ३. आगोको बचाउका लागि बोर्सीमा अँगार, खरानी आदिलाई एक ठाउँमा समेट्नु ।
गोल्याहा --- वि. --- १. गोलो भएको; गोलो परेको। २. पूरा नसल्की आगो निभिहाल्ने; बढी गोल रहने।
गोल्लाँडे- --- ना. [गोरु लाँडे] --- पुरुषलाई गालीगलौजमा प्रयोग हुने अश्लील शब्द।
गोवध- --- ना. [सं.] --- हिन्दू धर्मअनुसार निषिद्ध मानिने गाई वा साँढे आदिको हत्या; गोहत्या; गोघात।
गोवर्द्धन- --- ना. [सं.] --- १. गाईगोरुको पालन र सुरक्षा गर्ने काम; गाईगोरुको सन्तान फैलाउने काम। २. पुराणअनुसार अतिवृष्टिबाट व्रजवासीहरूको रक्षाका निम्ति कृष्णले औंलामा उठाएको वृन्दावनको एक प्रसिद्ध पर्वत। ३. उक्त पर्वतको नजिकको बस्ती।
गोविन्द- --- ना. [सं.] --- १. परब्रह्म; परमात्मा। २. श्रीकृष्ण। ३. शङ्कराचार्यको गुरुको नाम। ४. गोठको मालिक।
गोविन्द द्वादशी --- ना. --- फागुन महिनाका शुक्लपक्षको द्वादशी तिथि।
गोविन्द सिंह- ---  --- एकजना सिक्ख गुरुको नाम।
गोवैद्य- --- ना. [सं.] --- १. पशुको चिकित्सा गर्ने वैद्य; पशु-चिकित्सक; पशुवैद्य। २. मूर्ख वा अज्ञानी चिकित्सक।
गोशाला- --- ना. [सं.] --- थुप्रै गाई पाल्ने र राख्ने ठाउँ; गोठ।
गोष्ठ- --- ना. [सं.] --- गाई रहने ठाउँ; गोशाला; गोठ।
गोष्ठी- --- ना. [सं.] --- १. कुनै विषयको विचारविमर्शका निम्ति बस्ने सम्बन्धित व्यक्ति वा विद्वान्हरूको औपचारिक बैठक वा सभा; वार्तालाप, परामर्श। २. थोरै मानिसहरूको सभा; सानो बैठक। ३. नौ-दश पुरुष पात्र र पाँच-सात स्त्री पात्र रहने रूपकको एक भेद।
गोष्ठीपत्र- --- ना. --- गोष्ठीमा परामर्श वा छलफलका निम्ति तयार पारिएको कुनै निर्धारित विषयको गहकिलो लेख; कार्यपत्र।
गोसाईं- --- ना. [सं. गोस्वामी] --- १. गेरुवा वस्त्र पहिरेर त्यागी झै देखिने र गृहस्थी जीवन नै व्यतीत गर्ने एक जाति; गोस्वामी। २. साधु-सन्न्यासी र त्यागीहरूलाई गरिने एक सम्बोधन; योगी; महन्त। ३. इन्द्रिय जित्ने व्यक्ति; जितेन्द्रिय। ४. मालिक; स्वामी। ५. ईश्वर।
गोसाईंकुण्ड- --- ना. --- नेपालको बाग्मती अञ्चलअन्तर्गत रसुवा जिल्लामा पर्ने लामटाङ हिमालका काखमा रहेको एक प्रसिद्ध तीर्थस्थल। (यो समुद्र सतहदेखि १०,००० फिटभन्दा बढी अग्लाइमा रहेको छ र यस कुण्डको पूर्व र पश्चिममा सरस्वतीकुण्ड, भैरवकुण्ड, सूर्यकुण्ड, गणेशकुण्ड आदि नौ कुण्ड छन्। यस इलाकामा १०८ कुण्ड छन् भन्ने जनश्रुति पनि छ। यहाँ हरेक वर्ष दशहरा र जनैपूर्णिमामा ठुलो मेला लाग्छ)।
गोसाईंथान- --- ना. --- गोसाईंकुण्ड।
गोस्नौटी- --- ना. [गोस्नौटो+ई] --- १. कमाराकमारीले मालिककी छोरीलाई
```
-------------------

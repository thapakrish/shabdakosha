-------------------
```
चुरचुराउनु/चुरचुरिनु- --- अ.क्रि. --- चराचुरुङ्गी आदिको चुरचुर आवाज निक्लनु।
चुरमुर- --- ना. --- १. क्रोध वा रिसको आवेग । २. झुर्रिएका वस्तु धुल्याउँदा आउने आवाज वा ध्वनि। ३. जुरमुर; जरकमरक। वि. ४. त्रुकद्ध; आकुल।
चुरमुरिनु- --- अ.क्रि. --- चुरमुर हुनु वा पारिनु।
चुरमुऱ्याइ- --- ना. --- चुरमुरिने भाव, क्रिया वा प्रक्रिया।
चुरमुऱ्याइनु- --- क.क्रि. --- १. चुरमुरिने पारिनु। २. कुरमुऱ्याइनु।
चुरमुऱ्याउनु- --- स.क्रि. --- १. सुकेको वा कुरो वस्तु समाएर धुल्याउनु। २. उम्कन नसक्ने गरी समाउनु वा कसेर बाँध्नु; कुरमुऱ्याउनु।
चुरमुऱ्याहट --- ना. --- चुरमुऱ्याइ।
चुरा- --- ना. [सं. चूडा/चूर्ण] --- हे. चुरो।
चुराउटे- --- ना. [चुरा+उटे] --- चुरौटे जाति।
चुराचुरी- --- ना. [चुरा+चुरी] --- १. सानाठुला चुराहरूको समूह। २. चुरा र चुरासमानका अरू गहना।
चुरिँदो - --- वि. [चुरि+दो] --- १. नुनचर्को। २. अत्यन्त रिस उठेको।
चुरिनु- --- अ.क्रि. [अ.मू. चुर्+इ+नु] --- १. कुनै काम गर्नका निम्ति फुर्ती झिक्नु। २. रिसले भित्रभित्रै जल्नु। ३. सुरिनु।
चुऱ्याइ- --- ना. --- चुरिने भाव, क्रिया वा प्रक्रिया।
चुऱ्याइनु- --- क.क्रि. --- चुरिने पारिनु।
चुऱ्याउनु- --- प्रे.क्रि. --- चुरिने पार्नु।
चुऱ्याहट - --- ना. --- चुरिने वा चुऱ्याउने क्रिया वा प्रक्रिया।
चुऱ्याहा- --- वि. --- चुरिने खालको।
चुरी- --- ना. [चुरो+इ, सं. चूडिका] --- सानो चुरो; चुरो।
चुरी- --- ना. [सं. शौर्य] --- आँट, साहस (जस्तो- चुरी-फुरी)।
चुरीगाँठो - --- ना. --- गोलीगाँठो; कुर्कुच्चादेखि माथिका दुइटा पाङ्ग्रा।
चुरीफुरी- --- ना. --- १. फुर्तीफार्ती; ताउरमाउर। २. शक्ति; तागत। ३. फुस्रो धाक; बिनसित्तिको रवाफ।
चुरुक्क- --- क्रि.वि. [अ.मू. चुरुक्+क] --- १. चुमुक्क। २. तुरुक्क। ३. चरक्क।
चुरुम्फा- --- ना. [भो. ब.] --- १. मास्तिरका मुन्टाको तरकारी खान हुने एक प्रकारको जङ्गली अलैंची। २. मुलायम ऊनबाट बनेको एक प्रकारको बाक्लो भुवादार ओढ्ने। ३. सगरमाथा अञ्चलको खोटाङ जिल्लामा रहेको एक प्रसिद्ध लेकाली डाँडो।
चुरे- --- ना. [सं. चूडा = चुचुरो] --- महाभारत पर्वतशृङ्खला र भित्री मधेसभन्दा दक्षिणतिर र तराईको उत्तरतिर फैलिएको बालुवामय माटो सोहोरिइरहने होचा-होचा पहाडहरूको एक शृङ्खला; शिवालिक; चुलाचुली।
चुरे पहाड- --- ना. --- चुरेको पर्वतशृङ्खला (चुरे रेन्ज)।
चुरो- --- ना. [चुरा ति. का.] --- १. धातु, काँच आदिबाट तयार गरिएको, विशेष गरी आइमाईहरूले नारीमा लगाउने, बाटुला आकारको गहना। २. काठभित्र रहेको गुभे भाग। ३. फुर्र फुकेको धुलो पदार्थ।
चुरोट - --- ना. [अङ्. शेरुट] --- पातलो कागतको ढुङ्ग्रोमा सुर्तीको धुलो भरी, बेरेर मिसिनले तयार गरिएको धूम्रपान गरिने वस्तु (सिगरेट)।
चुरौटी- --- ना. [चुरी+औटी] --- नेपालका पश्चिमी पहाडहरूमा चुरा बेचेर जीविका गर्ने मुसलमान-जातिले बोल्ने भाषा; चुरौटे भाषा।
चुरौटे- --- ना. [चुरा+औटे] --- चुरा बेचेर जीविका गर्ने नेपाली मुसलमान जाति। स्त्री. चुरौटिनी/चुरौटेनी।
चुरौटे भाषा- --- ना. --- चुरौटेले बोल्ने भाषा; चुरौटी।
चुर्के- --- वि. [चुर्को+ए] --- १. झगडा गर्नका निम्ति निहुँ खोज्ने; बाझ्ने स्वभावको। २. छुस्क्याइँ गर्ने; छुकछुके; छुल्याहा।
चुर्को- --- वि. [अ.मू. चुर्को] --- १. निकै थोरै; अलिकति। ना. २. चुबुर्को; अल्प मात्रा। ३. सानोतिनो झगडा वा बाझो। ४. छुकछुकेपन; छुस्क्याइँ।
चुक्याइँ/चुर्याहट- --- ना. [चुर्के+याइँ/याहट] --- १. झगडालुपन; छुल्याहा चाल। २. छुस्केरो चाल वा बानी; छुस्क्याइँ।
चुर्ना- --- ना. [सं. चूर्ण] --- १. पेटमा पर्ने, धागोजस्तो आकारको हुने, छोटा र साना, सेता किरा। २. ससाना केटाकेटी; भुराभुरी।
चुर्रिनु- --- अ.क्रि. [चुर्+इ+नु] --- रिसले चुर हुनु; चुरिनु।
चुर्याइ- --- ना. --- चुर्रिने भाव, क्रिया वा प्रक्रिया।
चुर्याइनु- --- क.क्रि. --- चुर्रिने पारिनु।
चुर्याउनु- --- प्रे.क्रि. --- चुर्रिने पार्नु।
चुर्याहट - --- ना. --- चुर्रिने काम वा किसिम।
चुर्याहा - --- वि. --- चुर्रिने खालको।
चुर्लम- --- ना. [सं. चूडान्त] --- पानीमा पुरै डुब्ने कार्य।
चुर्लम चुर्लम - --- क्रि.वि. --- पानीमा टुपीसम्म डुब्दै निस्कँदै गरिरहेर।
चुर्लुम्म- --- क्रि.वि. --- १. एकैपल्ट पानीमा टुपीसमेत डुब्ने गरी। ना. २. त्यसरी डुब्दा निस्कने शब्द।
चुलबुल- --- ना. --- १. चञ्चल स्वभाव; छुकछुके चाला; चकचके बानी। २. खेल्ने र बोल्ने काम।
चुलबुलाइ- --- ना. --- चुलबुल गर्ने क्रिया वा प्रक्रिया।
चुलबुलाइनु- --- क.क्रि. --- चुलबुल गरिनु।
चुलबुलाउनु- --- अ.क्रि. --- १. चुलबुल गर्नु; चञ्चल बन्नुः छुकछुक गर्नु। २. आनन्दले थैथै हुनु।
चुलबुलाहट - --- ना. --- चुलबुल गर्ने काम, किसिम वा अवस्था; चुलबुली।
चुलबुली- --- ना. --- चुलबुल गर्ने स्वभाव; चञ्चल प्रवृत्ति; चकचके चाला।
चुलबुले --- वि. --- चुलबुल गर्ने स्वभावको; चञ्चले; चकचके।
चुलाचम्का- --- ना. --- खानेकुरा पकाउनका निम्ति बनाइएका चुला र तिनै चुलाका चम्का।
चुलाचुली- --- ना. [सं. चूडा (द्वि.) + ई] --- १. महाभारत शृङ्खलाका पहाडहरूदेखि दक्खिनतिर रहेका होचा-होचा पहाड एवं थुम्काहरूको समूह; चुरे पहाड। २. सानाठुला चुलाहरूको समूह।
चुलिनु- --- अ.क्रि. [चुलो+इ+नु] --- चुलोजस्तो थुम्किलो हुनु, चुच्चो परी अग्लो हुँदै जानु; झुसिनु।
चुली- --- ना. [चुलो+ई] --- १. चुलाको सानो रूप; सानो चुलो; चुली। २. एकापट्टि चुच्चो परेको फल फल्ने एक जातको आरु।
चुली- --- ना. [सं. चूडा] --- १. पर्वतको चुच्चो परेर अग्लिएको शिखर; पहाडको टुप्पो; टाकुरो। २. थुप्रो; रास।
चुलीगारा- --- ना. [चुली+गढ] --- दुईपाखे छानो हुने घरका चौडाइपट्टिको धुरीसम्म पुगेको गारो; चुलिएर गएको गारो।
चुलुक- --- ना. [सं.] --- हत्केलो खुम्च्याएर पानी अडिने बनाइएको खोचो; हत्केलाको खाल्टो; चुल्लु।
चुलेंसी- --- ना. --- चुत्राका भन्दा ठुला र प्याजी रङका गेडा फल्ने, ती गेडा खाँदा जिब्रो कालो वा निलो हुने एक जातको बुटो; त्यसैको फल।
चुलेंसी- --- ना. [चुले+आँसी] --- फेदबाट ठाडो हुँदै गएको र चराको जस्तो चुच्चो भएर निहुरिएको, ढाडपट्टिबाट तरकारी आदि काट्ने काममा प्रयोग गरिने, एक प्रकारको फलामे हतियार।
चुलेंसी हाड- --- ना. --- चुलेंसीजस्तो परेको टाउकाका बिचको माथिदेखि तलसम्मको हाड; मेरुदण्ड।
चुले- --- वि. [चुलो+ए] --- चुलोसित सम्बन्धित; एउटै चुलोमा पकाएको खाना खाने।
चुले निम्तो - --- ना. --- हे. चुलैनिम्तो।
चुले पाथी- --- ना. --- तामा, पित्तल, गिद्रो आदिद्वारा निर्मित, चुली पारेर धान, कोदो आदि अन्न भरिने पाथी।
चुलेत्रो- --- ना. [चुलो+एत्रो] --- चुलो पोत्ने लँडो; पोतारीको लँडो; चुल्हेत्रो।
चुलेत्रो२- --- ना. --- भोर्लाका आकारका गाढा हरिया पात हुने, डॉक्लाभित्र फस्के गुबो हुने, गाईबस्तुले खाने, लेकाली डाले घाँस।
चुलै- --- वि. [चुलो+ए] --- चुलोसहितको; एउटै चुलोमा खानेजतिको; चुले।
चुलैनिम्तो- --- ना. --- एउटा चुलामा पकाएर खानेजति सबै परिवारलाई गरिएको निम्तो; जहानैलाई गरिएको निम्तो।
चुलो- --- ना. [सं. चुल्ली] --- १. खानेकुरा पकाउनका निम्ति आगो बाल्न र भाँडा बसाल्न बनाइएको ठाउँ; चुल्हो । २. भान्साखण्ड।
चुलोचम्को- --- ना. --- चुलो र चुलाका निम्ति चाहिने चम्को; चुलो र त्यससँग सम्बन्धित अरू त्यस्तै वस्तुको समूह।
चुल्ठाचुल्ठी- --- ना. [चुल्ठा+चुल्ठी] --- सानाठुला चुल्ठाहरूको समूह; चुल्ठा र अरू त्यस्तै वस्तुको समूह।
चुल्ठिनु- --- अ.क्रि. [चुल्ठो+इ+नु] --- चुल्ठी पर्नु; चुल्ठा हुनु।
चुल्ठी- --- ना. [चुल्ठो+ई] --- १. तीन वा पाँच आँठा पारेर बाटेको चेप्टो डोरी वा स्त्रीजातिको केश। २. चुल्ठाको सानो रूप; सानो चुल्ठो।
चुल्ठी भाटो- --- ना. --- छानो छाइसकेपछि अन्तमा धुरी कस्न प्रयोग गरिने भाटो।
चुल्ठे- --- वि. [चुल्ठो+ए] --- १. चुल्ठोजस्तो; चुल्ठो भएको; चुल्ठोवाला। २. चुल्ठो जस्तै परी फेदतिर ठुलो र टुप्पातिर साँगुरिदै गएको, बाला लाग्ने, एक जातको बास्नादार मसिनो धान।
चुल्ठे गाँठो- --- ना. --- १. दाम्लामा दाम्लै गाँस्ताखेरि पारिने गाँठो। २. चुल्ठो बाटिसकेपछि पारिने गाँठो।
चुल्ठो- --- ना. [सं. चूल+ठो] --- तीन आँठा वा पाँच आँठा पारेर बाटेको, आइमाईका केशराशिको लँडो; वेणी।
चुल्ठचाइ- --- ना. --- चुल्ठो पार्ने कार्य।
चुल्ठयाइनु- --- क.क्रि. --- चुल्ठो पार्ने कार्य गरिनु।
चुल्ठयाउनु- --- स.क्रि./ प्रे.क्रि. --- चुल्ठो पार्नु वा पार्न लगाउनु।
चुल्ठचाहट- --- ना. --- चुल्ठयाइ।
चुल्याइ- --- ना. [√ चुलि (+याइ)] --- १. चुलिने क्रिया वा प्रक्रिया। [चुल्याउ+आइ] २. चुल्याउने क्रिया वा प्रक्रिया।
चुल्याइनु- --- क.क्रि. --- चुली पारिन; चुल्याउने काम गरिनु।
चुल्याउनु --- स.क्रि. --- चुली पार्नु; झुसी बनाउनु।
चुल्हेत्रो- --- ना. --- हे. चुलेत्रो।
चुल्हो - --- ना. --- हे. चुलो।
चुवा- --- ना. [सं. चूत] --- दुधिला र लाम्चा पात हुने, भेट्नातिर बढी पहेंलो र टुप्पातिर बढी सेतो रङको बास्नादार फूल फुल्ने तथा बाक्लो बोक्रो र झिनो काठ हुने, एक जातको बोट; त्यसैको फूल।
चुवान- --- ना. [हि. चुमावन] --- महाराजाधिराज वा युवराजका व्रतबन्धमा प्रजालाई लगाइने दर्शन-भेटीस्वरूपको दस्तुर; चुमान।
चुस्नु- --- स.क्रि. [सं. चूषण] --- १. मुखले कुनै वस्तु च्यापेर रस निचोरी निल्नु। २. अनुचित किसिमले अर्काको शोषण गर्नु।
चुसचुस- --- क्रि.वि. [अ.मू. चुस्+अ (द्वि.)] --- १. कुनै वस्तु थोरथोरै मात्रामा दिने वा लिने गरी। २. घरीघरी; अलि-अलि गरेर । ३. घोच्ने किसिम। ना. ४. चुमुरचुभुर।
चुसाइ- --- ना. [√ चुस् (+आइ)] --- चुस्ने क्रिया वा प्रक्रिया।
चुसाइनु- --- क.क्रि. --- चुस्न लगाइनु।
चुसाउनु- --- प्रे.क्रि. --- चुस्न लगाउनु; सोसाउनु।
चुसाहट- --- ना. --- चुस्ने किसिम, क्रिया वा अवस्था; शोषण।
चुसाहा- --- वि. --- जालझेल गरी अर्काको सम्पत्ति हत्त्याउने खालको; अर्कालाई बढी सताएर फाइदा उठाउने; शोषक।
चुसिनु- --- क.क्रि. --- चुस्ने काम गरिनु।
चुसुक्क- --- क्रि.वि. [अ.मू. चुस्क्+क] --- १. चुच्चो परे झै भएर। २. निनाउरो भएर अनुहार खुम्चिने गरी। ३. चोसो परेर। ४. घोच्ने, बिझाउने किसिम।
चुसुवा- --- वि. [चुस्+उवा] --- १. चुस्ने बानी भएको; शोषण गर्न सिपालु; शोषक। ना. २. त्यस्तो बानीबेहोरा भएको व्यक्ति।
चुस्को- --- ना. [चोसो+को] --- निकै थोरै परिमाण; पित्को।
चुस्ता- --- ना. [फा. चुस्त] --- घुँडादेखि मुनिको भाग साँगुरो र माथिको भाग फुकेको सुरुवाल; घोडसवारीमा लगाइने सुरुवाल।
चुस्स- --- क्रि.वि. [अ.मू. चुस्+स] --- चोसो निस्किए जसरी। २. घोच्ने, बिझ्ने किसिम ।
चुहाइ- --- ना. [√ चुहु (+आइ)] --- चुहुने किसिम वा क्रिया; चुवाइ।
चुहाइनु- --- क.क्रि. --- चुहुने पारिनु।
चुहाउनी- --- ना. --- चुहेको तरल पदार्थ वा पानी; तप्केनी।
चुहाउनु- --- प्रे.क्रि. --- चुहुने पार्नु; चुहुने बनाउनु।
चुहान- --- ना. --- १. चुहुने वा धारो लाग्ने ठाउँ; चुहेर झर्ने बाटो । २. चुहाएर झिकिएको तरल वस्तु। ३. चुहिएको पानी वा पानी चुहुने प्रक्रिया।
चुहावट- --- ना. --- १. चुहुने किसिम वा क्रिया २. चुहेर क्रमशः सकिँदै जाने प्रक्रिया।
चुहिनु- --- अ.क्रि. --- चुहुने होइनु।
चुहुनु- --- अ.क्रि. --- कुनै तरल पदार्थ वा धुलो वस्तु प्वाल आदिबाट झर्नु; रसाउनु; मुख्य ठाउँदेखि बाहेक अरू ठाउँ फुटेर निस्कनु।
```
-------------------

-------------------
```
गाल --- ना. [सं. गाढ] --- १. भल सोहोरिएर एकत्रित भई बग्दै जाने नाली; खोल्सो; ढल। २. खाडल; खाल्टो।
गालन- --- ना. [सं.] --- ठोस वस्तुलाई तरल रूपमा परिणत गर्ने काम; सुन, चाँदीजस्ता धातुलाई आगोमा गलाउने काम।
गालपारा- --- वि. [गाल+पारा] --- अबगाल पार्ने; गाल पार्ने।
गाला- --- ना. [सं. गल्ल] --- मुखका दाहिने-देब्रे रहेका, आँखामुनिका र कानसामुन्नेका दुई पाटा; कपोल।
गालित- --- वि. [सं.] --- १. कपडछान गरिएको; छानिएको। २. ढालिएको; गालिएको।
गालिम- --- ना. --- चाल्नीमा छानेर बचेको महीको थिग्रो भेला पारी बनाइएको डल्लो; महीका छोक्राको डल्लो।
गाली- --- ना. [सं. गालि] --- १. कसैप्रति रिसाएर वा क्रोधले गरिने अश्लील वा अपमानजनक वचन; दुर्वाच्य। २. डर र धाक देखाउने धम्की; हप्की। ३. व्यङ्ग्य वा कटु वचनद्वारा दिइने चेतावनी।
गालीगलौज- --- ना. --- परस्परमा गरिने आरोप-प्रत्यारोप; एक-दोस्राका बिचको भनावैरी।
गालीगोफ्ता- --- ना. --- परस्परमा गरिने गाली वा दुर्वाच्य; एकदोस्रोमा हुने भनावैरी।
गालीमोली- --- ना. [गाल्+ई+मोल्+ई] --- सुन, चाँदी आदि वस्तुका पुराना वा तयारी माललाई गालेर मूल्य किट्ने वा सापोनापो एकै ठाउँमा मिलाउने काम।
गाले- --- वि. [गाल+ए] --- भद्दा गाला भएको; गाला पुक्क उठेको।
गाले तकिया- --- ना. --- कोल्टे परेर सुत्दा गाला अड्याइने सानो सिरानी।
गाहक- --- वि. [सं. ग्राहक] --- १. बजार आदिमा गएर मालसामान खरिद गर्ने; सरसामान किन्ने; ग्राहक। ना. २. मूल्य तिरेर कुनै सामान किन्ने व्यक्ति; गाहकी।
गाहकी --- ना. --- गाहक।
गाहारो/गाह्रो --- वि. --- १. मुस्किलसँग मात्र काम फत्ते गर्न सकिने; कठिन। २. असजिलो; अप्ठेरो।
गाहारो/गाह्रो साँगुरो/साँघुरो --- वि. --- हे. खनखाँचो; गाह्रोसाँगुरो; गाह्रोसाह्रो।
गाहारो/गाह्रोसाँगुरो --- वि. --- असजिलो वा अप्ठेरो; मर्का पर्ने।
गाहारो/गाह्रोसाहो- --- वि. --- व्यवहार चलाउन धौधौ पर्ने; अड्कोपड्को; खनखाँचो; गाह्रोसाँगुरो ।
गिँड्नु- --- स.क्रि. [गिंड+नु] --- काठपात आदि कुनै लामा, डोलो वस्तु तेर्सापट्टि काटेर गिंड पार्नु; टुक्याउनु; ठुन्क्याउनु।
गिंड- --- ना. [प्रा. गण्ड] --- १. शरीरलाई टाउकोबाट अलग्याई बाँकी रहेको जिउ; घड। २. रुखलाई गिँडेर आराले काट्न ठिक पारिएको छोटोमोटो टुक्रो; गिँडुल्को। ३. उखुको गिंडी वा डाँठ।
गिंडाइ- --- ना. [गिंड √ (+आइ)] --- गिँड्ने भाव, क्रिया वा प्रक्रिया।
गिँडाइनु- --- क.क्रि. --- हिँड्न लाइनु।
गिँडाउनु- --- प्रे.क्रि. --- हिँड्न लाउनु; टुक्रा-टुक्रा पार्नु।
गिंडिनु- --- क.क्रि. --- हिँड्ने काम गरिनु; टुक्रिनु; ठुन्किनु ।
गिज्याइ- --- ना. [√ गिजि (+याइ)] --- १. गिजिने भाव, क्रिया वा प्रक्रिया। [गिज्याउ+आइ] २. गिज्याउने भाव, क्रिया वा प्रक्रिया।
गिज्याइनु- --- क.क्रि. --- गिज्याउने काम गरिनु; जिस्क्याइनु।
गिंडी- --- ना. [गिंड+ई] --- १. उखुको टुक्रा; गिंड। २. पेल्न ठिक्क पारेका उखुका डाँठ ।
गिज्याउनु --- स.क्रि. --- १. नाक, मुख आदि चलाएर कसैलाई जिस्क्याउनु; गिज्याउने काम गर्नु। २. अर्कालाई लाज हुने खालको कुरा गरेर हँसी उडाउनु; ख्यालठट्टा गर्नु। ३. कसैलाई उत्तेजित पार्नु।
गिँडुल्कागिँडुल्की- --- ना. [गिँडुल्को + गिँडुल्को] --- साना-ठुला धेरै गिँडुल्का।
गिँडुल्किनु --- अ.क्रि. [गिँडुल्को+इ+नु] --- लामो डोलो वस्तु काट्दा गिंडुल्का हुनु; गिंडुल्को पर्नु।
गिँडुल्को- --- ना. [√ गिंड] --- १. रुख, उखु आदिको छोटोमोटो टुक्रो; ठुन्को; गिंड। वि. २. भद्दा खालको डल्लो; नसुहाउँदो।
गिँडुल्क्याइ- --- ना. [√ गिंडुल्कि (+याइ)] --- गिंडुल्किने भाव, क्रिया वा प्रक्रिया; गिँडुल्को पार्ने काम
गिंडुल्क्याइनु- --- क.क्रि. --- गिंडुल्को पारिनु।
गिँडुल्क्याउनु- --- प्रे.क्रि. --- गिंडुल्को पार्नु।
गिंडो- --- ना. --- चनौटोमा चन्दन घोटिने श्रीखण्ड, रक्तचन्दन आदिको टुक्रे काठ।
गिजल्नु --- स.क्रि. [प्रा. गिज्झ+नु] --- हे. गिजोल्नु।
गिजलाइ- --- ना. --- गिजल्ने भाव, क्रिया वा प्रक्रिया।
गिजलाइनु- --- क.क्रि. --- गिजल्न लाइनु।
गिजलाउनु- --- प्रे.क्रि. --- गिजल्न लाउनु।
गिजलिनु - --- क.क्रि. --- गिजोलिनु।
गिजलो- --- ना. --- हे. गिजोलो।
गिजा- --- ना. --- दाँत उम्रने र दाँतलाई सुरक्षित राख्ने अङ्ग; दाँतको घर।
गिजिनु- --- अ.क्रि. [प्रा. गिज्झ+ इ +नु] --- १. रमाइलो वा मनबहलाउका लागि ख्यालठट्टा गर्नु; जिस्किनु; ठट्टामस्करी गर्नु। २. निर्लज्ज भएर बोल्नु; इतरिनु; छिहिलिनु; छाडा कुरा गर्नु।
गिजिङमिजिङ- --- क्रि.वि. [अ. मू. गिजिङ्+अ (द्वि.)] --- १. एकै ठाउँमा थुप्रिने वा सगबगाउने गरी (वस्तु, मानिस आदि) २. ढङ्ग नपुऱ्याईकन ।
गिजिमिजी- --- क्रि.वि. [अ. मू. गिज्+ई (द्वि.)] --- सगबगाउने चाल वा अस्पष्ट शब्दसित; गिजिङमिजिङ।
गिजोल्नु --- स.क्रि. [गिज्ज नु] --- गिलो वस्तुलाई हातले बेसरी मुछ्नु वा मथेल्नु; गिजोलो पार्नु; हुँडल्नु; फोहरी ढङ्गले माडमुड पार्नु।
गिजोलाइ- --- ना. --- गिजोल्ने क्रिया वा प्रक्रिया।
गिजोलाइनु- --- क.क्रि. --- गिजोल्ने काम गराइनु; गिजलाइनु।
गिजोलाउनु - --- प्रे.क्रि. --- गिजोल्न लाउनु वा फोहरी पाराले मथेल्न लगाउनु।
गिजोलिनु- --- अ.क्रि. --- गिजोलिने वा मथेलिने काम हुनु, मथेलमाथेल हुनु।
गिजोलो- --- वि. --- १. दाल-भात, दही-चिउरा आदि खानेकुरा मुछेर घिनलाग्दो बनाएको। २. धेरै थरी काम मिसाएर गज्मौरो पारेको।
गिज्ज --- क्रि.वि. [अ. मू. गिज्+ज] --- मुखबाट फिँज काढ्ने वा निस्कने गरी (राल काढ्ने वा थुक निकाल्ने किसिम); घिनलाग्दो किसिमले (गिलो वस्तु मुछ्ने चाल)।
गिज्जिनु- --- हे. --- गिजिनु ।
गिटकारी- --- ना. --- गायनमा ताना छोड्दा घाँटीभित्र हुने एक प्रकारको स्वर-कम्पन।
गिट्टी- --- ना. [सं. गिरिज, हि. गिट्टी] --- मेसिनमा टुक्याएर अथवा घनले हिर्काएर मसिना पारिएका ढु‌ङ्गाका टुक्रा; रोडा; खण्डाश्म।
गिट्ठो/गिठो- --- ना. --- तरुलका लहरामा फल्ने डल्लो वा लाम्चो फल।
गिडगिड- --- क्रि.वि. [अ. मू. गिड (द्वि.)] --- लत्रेर प्रार्थना गर्ने किसिमले; मन नपर्ने गरी; घिडघिड।
गिडगिडाइ- --- ना. --- गिडगिडाउने भाव, क्रिया वा प्रक्रिया।
गिडगिडाइनु- --- क.क्रि. --- गिडगिडाउने काम गरिनु।
गिडगिडाउनु- --- अ.क्रि. --- १. ज्यादै बिन्तिभाउ गर्नु; निमुखा भएर प्रार्थना गर्नु; घिडघिडाउनु। २. दिक्क लाग्ने गरी कचकचाउनु। ३. हाँस आदि चरा कराउनु।
गिडान- --- ना. [गिंड आन] --- रुख काटिसकेपछि हाँगाबिंगा छिमलेर ठाउँ-ठाउँमा गिंडी गिँड बनाउने काम।
गिताङ्गे- --- ना. [सं. गीताङ्ग] --- गीत गाउने व्यक्ति; गानबजान गर्ने मानिस; गायक।
गितार- --- ना. [अड्. गिटार] --- सारङ्गीका आकारको सितार जस्तै गरी रेटेर बजाइने छवटा तार लागेको एक बाजा।
गितारु- --- वि. [गीत+आरु] --- गायक।
गिद- --- ना. --- हे. गीत।
गिदाउडी/गिदाउडो- --- ना. --- तन्नेरी गायक; गिताङ्गे युवक; तन्नेरी र खाइलाग्दो गायक नेता (प. ने.)।
गिदी- --- ना. [सं. गोर्द] --- १. टाउकामा खप्परभित्र रहने र चेतनाको सृजक तत्त्व मानिने मासीजस्तो पदार्थ; मथिङ्गल; मगज; मस्तिष्क। २. सोचविचार तथा तर्क, निर्णय आदि गर्ने शक्ति; बुद्धि।
गिदेरी- --- ना. --- केही लाम्चा र नरम पात हुने, गाईबस्तुलाई घाँस खुवाइने, बिछ्‌यौनामा च्याप्दा उडुस, उपियाँको औषधी हुने बुटो; सेतो, खैरो र कालो तीन किसिमका हुने सेतो गिदेरी, खैरी गिदेरी र कालो गिदेरी नामको बोट।
गिद्ध- --- ना. [सं. गृद्ध] --- १. मरेका प्राणीहरूको मासु खाने, धेरै टाढाको सिनो पनि देख्ने, प्रायः गर्मी प्रदेशमा बस्ने मांसाहारी ठुलो पक्षी। वि. २. मासु खान भनेपछि मरिमेट्ने; मासुको साहै लोभी।
गिद्धे- --- वि. [गिद्ध+ए] --- १. मासु खान ज्यादै मरिमेट्ने; मासु खानमा असाध्यै लोभी। २. गिद्ध जस्तो; गिद्धका आकारको।
गिद्धे एकादशी- --- ना. --- (एकादशी नै भए पनि प्रायः बचेखुचेको मासु खाइने हुनाले) दसैंको टीकाका भोलिपल्टको एकादशी।
गिद्धे पहरो- --- ना. --- १. गिद्ध बस्ने वा गिद्ध जस्तै देखिने पहरो। २. दार्जिलिङ जाने बाटामा पर्ने खर्साङका छेउको प्रसिद्ध पहरो।
गिद्धे प्रेस- --- ना. --- नेपालका प्रधानमन्त्री जङ्गबहादुर राणाले बेलायतबाट फर्कंदा वि. सं. १९०८-मा सँगसँगै ल्याएको भन्ने विश्वास गरिएको गिद्ध-चिह्नअङ्कित ऐतिहासिक प्रेस वा मुद्रणयन्त्र।
गिद्री- --- ना. [गिद्रो+ई] --- घुँडासम्मको भित्री नाप।
गिद्री लम्बाइ- --- ना. --- पाइन्टको भित्री लम्बाइ वा टाङको लम्बाइ।
गिद्रो- --- ना. [सं. गोर्द] --- १. काँक्रा, फर्सी, घिरौला, लौका आदि फलफूलको गुदी। २. बाँस, मालिङ्गो, निगालो आदि वस्तुको भित्री भाग।
गिनिफोर- --- ना. [अङ्. गिनी-फाउल] --- निलो अकासे रङमा कालो रङ मिसिएको र केही सेता टीका देखिने पखेटा भएको एक जातको पाल्तु चरो; लौकाट।
गिनुङ- --- ना. [भो. ब.?] --- लिच्छविकालीन नेपालमा प्रचलित एक प्रकारको वृत्ति।
गिनेरी- --- ना. [सं. गणिकारिका] --- सेतो रङको फूल फुल्ने र खयररङका ससाना फल फल्ने, साना-ठुला दुई भेद हुने, सानोका पात लाम्चा र ठुलोका पात नीमका जस्ता हुने एक वृक्ष।
गिन्ती - --- ना. --- हे. गन्ती ।
गिन्नी- --- ना. --- सुनको एक प्रकारको सिक्का वा मुद्रा।
गिर्नु- --- स.क्रि. [सं. किर] --- १. तलतिर जानु; झर्नु; खस्नु। २. रुख वा भीर, पहराबाट लड्नु, खुरमुरिनु; लोट्नु। ३. आर्थिक वा मर्यादाका दृष्टिले खस्कनु; पतन हुनु।
गिर- --- ना. [अ. मू. गिर्+अ] --- काठको भकुन्डो।
गिर खेल्नु --- टु. --- आफू गरेर खान अल्छी गरी अर्काको कमाइमा मोजमज्जा गर्नु।
गिरफ्तार- --- वि. [फा.] --- कुनै अपराधको अभियोगमा पक्राउ परेको; अपराधी ठानेर अधिकारीवर्गद्वारा समातिएको।
गिरफ्तारी - --- ना. --- गिरफ्तार हुनाको अवस्था, क्रिया वा भाव।
गिरमुङ्ग्री/गिरलौरी- --- ना. [गिर+मुङ्ग्री/लौरी] --- टेबुल टेनिसभन्दा केही ठुलो बल एक जनाले हान्ने र अर्काले मुङ्ग्राले फर्काउँदै खेल्ने खेल; क्रिकेटको खेल।
गिरह- --- ना. [फा.] --- सवा दुई इन्च बराबरको नापो; गजको नाप प्रणालीअनुसार गजको सोह्रौँ भाग।
गिरा- --- ना. [सं.] --- वाणी; भाषा; बोली।
गिराइ- --- ना. [√ गिर् (+आइ)] --- गिर्ने भाव, क्रिया वा प्रक्रिया।
गिराइनु- --- क.क्रि. --- गिराउने काम गरिनु; खसाइनु।
गिराउनु- --- प्रे.क्रि. --- गिर्न लाउनु; खसाउनु; लडाउनु।
गिरान- --- ना. [गिर्+आन] --- १. खस्ने वा पतन हुने काम; गिराइ। २. टुट्टा वा घाटा पर्ने काम; हानि; नोक्सानी।
गिरानी- --- ना. --- १. ठेक्कापट्टा वा व्यापार-व्यवसायसम्बन्धी कारोबारमा साँवासमेत खतम हुँदै गएको अवस्था; मूल धन घटेर पर्ने घाटा; हानिनोक्सानी; टुट्टा। २. गिराइ।
गिरि- --- ना. [सं.] --- १. पृथ्वीको विषम धरातल भएका ठाउँको अग्लो भाग; पहाड; पर्वत। २. सन्न्यास धारण गर्ने योगीहरूका दश भेदमध्ये एक उपाधि।
गिरिकर्णिका - --- ना. --- सेतो रङको फूल फुल्ने अपराजिता।
गिरिजा- --- ना. --- हिमालय पर्वतकी पुत्री; गिरिर गिरितनया; पार्वती।
गिरिधर/धारी- --- ना. --- कृष्ण।
गिरिनाथ- --- ना. --- हिमालय पर्वत; शिव।
गिरिनु- --- अ.क्रि. [गिर्+इ+नु] --- खसिनु; झरिनु।
गिरिप्रस्थ - --- ना. [सं.] --- पहाडका बिच भागमा रहेको समथर भूमि; अधित्यका।
```
-------------------

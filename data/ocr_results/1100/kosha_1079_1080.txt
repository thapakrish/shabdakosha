-------------------
```
रगत --- ना. [सं. रक्त] --- शरीरमा सिर्जना भएर खास प्रकारका सानाठुला नलीमार्फत सारा अङ्गमा चलायमान भएर दौडिरहने र मुटुमार्फत बेगिलो भइरहने रातो रङको तरल पदार्थ; रक्त; रुधिर।
रगतको नाता --- ना. --- बाबुआमा र छोराछोरीको वा सहोदरको साहिनु।
रगतपच्छे- --- ना. --- १. कुटपिट आदिबाट चोट लागी शरीरबाट रगत झर्ने काम; रक्तपात। २. युद्ध; लडाइँ; मारामार। वि. २. रक्ताम्मे ।
रगतमासी- --- ना. --- पेटमा रोग भई मलद्द्वारबाट रगत र आउँ मिसिएको दिसा आउने रोग; उक्त रोग हुनेले झारेको दिसा।
रगताम्मे/रगताम्य- --- वि. --- रगत गिर्नाले सारा शरीर, घटनास्थल, परिवेश आदि रक्तमय भएको; रगतले व्याप्त; रक्तमय।
रगती- --- ना. --- खसी, बोका आदि काट्दा आएको रगत; रक्ती।
रगते --- वि. [रगत+ए] --- १. रगतजस्तो। २. रगत भएको।
रगतेझार- --- ना. --- गहुँ छरेको ठाउँमा उम्रने, डाँठपात रातो हुने एक प्रकारको झार।
रगरग- --- क्रि.वि. [अ.मू. रग्+अ (द्वि.)] --- १. मसिना कीटाणु, सर्प, खजुरा आदि हिँडे मैंझै गरी। २. बालकहरूले चकचक गरेसरि; रगरगी; रगरगती। ना. ३. त्यस प्रकारको हिँडाइ वा चकचक।
रगरगती- --- क्रि.वि. --- अझै रगरगी।
रगरगाइ- --- ना. --- रगरग गर्ने क्रिया वा किसिम; किरा, केटाकेटी आदिको मैं चकचक वा सकसक।
रगरगाइनु- --- अ.क्रि. --- रगरग गर्ने हुनु।
रगरगाउनु- --- अ.क्रि. --- रगरग गर्ने हिसाबले कीटाणु, केटाकेटी वा कुनै वस्तु हिँड्नु; सकसक हुनु; सगबगिनु।
रगरगी- --- क्रि.वि. --- १. रगरग; रगरगती। ना. २. सुख, सफलता आदिको परिणाम स्वरूप बढेको फुर्ती; ढाँचा; चकचकी। ३. ढलीमली।
रगरग्याइ- --- ना. --- रगरगिने भाव, क्रिया वा किसिम; सकसक गर्ने ढङ्ग।
रगरग्याइनु - --- क.क्रि. --- रगरगिने तुल्याइनु; सकसक गर्ने पारिनु।
रगरग्याउनु - --- प्रे.क्रि. --- रगरगिने पार्नु; सकसक हुने बनाउनु; रगरग वा चकचक गर्न लगाउनु।
रगरग्याहट - --- ना. --- रगरग्याइ।
रगेड्नु- --- स.क्रि. --- कुनै वस्तुलाई घोट्नु; प्रशस्त दल्नु, रगड्नु।
रगेडा- --- ना. --- १. घोट्ने वा रगड्ने काम; रगेडिने वा घोटिने काम; रगड। २. बेहिसाबसँगको व्यस्तता।
रगेडाइ- --- ना. --- रगेड्ने किसिम, क्रिया वा भाव।
रगेडाइनु - --- क.क्रि. --- रगडाइनु।
रगेडाउनु- --- प्रे.क्रि. --- १. घोट्न लाउनु, रगडाउनु। २. काममा जोताउनु; धेरै काम गराउनु।
रगेडिनु- --- क.क्रि. --- रगडिनु ।
रगेल्नु- --- स.क्रि. [सं. लालाकरण] --- मसिनु वा धुलो वस्तु पानी, दुध, तेल आदि तरल पदार्थमा मिसेर फिट्ने काम गर्नु; रयाल्नु।
रगेलाइ- --- ना. --- रयाल्ने भाव, क्रिया वा प्रक्रिया।
रगेलाइनु- --- क.क्रि. --- रगेल्ने काम गराइनु।
रगेलाउनु- --- प्रे.क्रि. --- रयाल्न लाउनु, रगेल्ने काम गराउनु।
रगेलिनु - --- क.क्रि. --- रयालिनु ।
रघु- --- ना. [सं.] --- रामायण आदिका अनुसार सूर्यवंशी राजा दिलीप र रानी सुदक्षिणाबाट जन्मेका पुत्र; रघुवंशका प्रसिद्ध पुरुष; रामका पूर्वज ।
रघुकुल- --- ना. --- रघु महाराजबाट चलेको वंशपरम्परा।
रघु कुलतिलक- --- ना. --- राम।
रघुनन्दन- --- ना. --- रघुवंशमा अवतार लिएका भगवान्; रामचन्द्र; रघुनाथ।
रघुनाथ- --- ना. --- रघुकुलका प्रसिद्ध पुरुष; मर्यादा पुरुषोत्तम राम; रामचन्द्र ।
रघुपति- --- ना. --- रघुनाथ; रामचन्द्र ।
रघुवंश- --- ना. --- १. रघु राजाबाट प्रवर्तन भएको वंशपरम्परा; रघुकुल; रामचन्द्रको वंश। २. महाकवि कालिदासले संस्कृत भाषामा लेखेको, रघुकुलको आख्यानमा आधारित एक महाकाव्य।
रघुवंशी- --- वि. --- १. रघुवंशमा उत्पन्न भएको; रघुकुलमा जन्मेको। ना. २. रामका सन्तान वा पुर्खा।
रघुवर- --- ना. --- राघवहरूमध्येमा श्रेष्ठ पुरुष; राम।
रड्नु- --- स.क्रि. [सं. रङ्ग +नु] --- रँग्नु।
रङ- --- ना. [सं. रङ्ग] --- १. कुनै पनि वस्तुमा रहने तथा आँखाले हेरेर चाल पाइने, सेतो, रातो, कालो आदि वर्ण; रङ्ग; रँग। २. कुनै वस्तुलाई रँगाउने पदार्थ (चूर्ण, लेप वा झोल); रोगन; पालिस। ३. तास, बुद्धिचाल, त्रिपासा आदि खेलमा पत्ती वा गोटीलाई प्रमुख मान्दा स्विकारिने वर्ण; तास आदि खेलको प्रमुख वर्ण; तुरुप । ४. तासका खेलमध्ये एउटा खेल। ५. जाँड, रक्सी, भाङ आदि मादक पदार्थको नशा; लागो। ६. छाँटकाँट; चालढाल; ढाँचाकाँचा। ७. कसैबाट कसैमा पर्ने प्रभाव; असर । ८. फुर्ती; रबाफ; धाकधक्कु। ९. हे. रङ्ग पनि।
रङबिरङ- --- वि. [रङ्ग+विरङ्ग] --- १. अनेकौं रङका (वस्तुहरू)। २. थरीथरीका; किसिम किसिमका। ३. धेरै किसिमका रङले युक्त।
रङबिरङ्गी - --- वि. --- रङबिरङ।
रङमडाइ- --- ना. [सं. रङ्गमङ्ग+आइ] --- १. अनेक रङ्गमा मुछिने काम। २. अनेक विचार र शङ्काउपशङ्कामा मुछिने काम; दिशाहीन भएर अलमलिने किसिम, क्रिया वा भाव। ३. भ्रम; भ्रान्ति ।
रङमङाउनु --- अ.क्रि. --- विचार, सिद्धान्त वा लक्ष्य आदिको भ्रमबाट अलमलिनु; रङमडिनु।
रङमङाइनु- --- अ.क्रि. --- विविध दिशा र विचारमा परेर भौंतारिनु; अलमलिनु; रङमडिनु।
रङमङिनु- --- अ.क्रि. --- १. रुमलोमा पर्नु; विचार, तर्क आदिले काम नगर्नु। २. अलमलिनु। ३. धुवाँ, कुहिरो, हावा आदि पास हुन नपाई रुमलिनु; साँगुरो ठाउँमा अटेसमटेस होइनु।
रङमड्याइ- --- ना. --- रङमडिने भाव, क्रिया वा प्रक्रिया।
रङमड्याइनु- --- क.क्रि. --- रङमङिने तुल्याइनु।
रङमड्याउनु- --- प्रे.क्रि./स.क्रि. --- रङमडिने पार्नु वा रङमडिन लाउनु।
रङाइ- --- ना. [सं. रङ्ग+आइ] --- रँगाइ।
रडाइनु- --- क.क्रि. --- रँगाइनु।
रङाउनु- --- स.क्रि. --- रँगाउनु।
रडिनु- --- क.क्रि. / अ.क्रि. --- रँगिनु।
रङिलो - --- वि. [रङ+इलो] --- रङ भएको; रङ्गिलो; रँगिलो।
रडेटो- --- ना. --- हे. रँगेटो।
रडेल्नु- --- स.क्रि. [रङ+एलो+नु] --- रँगेल्नु; बिरोल्नु; हुँडल्नु; बिथोल्नु; भाँड्नु; भाँजो पार्नु।
रडेलाइ- --- ना. --- रँगेलाइ।
रडेलाइनु- --- क.क्रि. --- रँगेलाइनु।
रडेलाउनु- --- प्रे.क्रि. --- रँगेलाउनु।
रडेलाहट - --- ना. --- रँगेलाहट।
रडेलाहा - --- वि. --- रँगेलाहा।
रडेलिनु- --- क.क्रि. --- रँगेलिनु।
रडेलो- --- ना. [रङ्+एलो] --- रँगेलो।
रडेल्याइ- --- ना. [रडेलि+याइ] --- रडेलिने भाव, क्रिया वा प्रक्रिया।
रङ्क- --- वि. [ सं.] --- १. एकदम गरिब; हरिक‌ङ्गाल; निर्धन। २. लोभीको भाँडो; कन्जुस; कृपण। ना. ३. माग्ने व्यक्ति; भिक्षुक।
रकु- --- ना. [सं.] --- १. अन्धविश्वासीहरूले राँके भूत भनी स्वीकार गरेको एक प्राचीन हिमाली जाति; राङ्कवजाति। २. चौँरीगाई वा याक। ३. च्याङ्ग्रो। ४. एक पुराकथात्मक पाँडुले मृग। ५. पाखी।
रङ्ग- --- ना. [सं.] --- १. हे. रङ (वर्ण वा रोगन)। २. सौन्दर्य। ३. नाचगान वा अभिनय; रामरमिता; रसरङ्ग। ४. क्रीडा; खेलकुद। ५. आनन्दको उत्सव; मोजमजा । ६. घर । ७. चालढाल; रङ्गढङ्ग। ८. कुनै धातुलाई टाल्न, जोड्न प्रयोग गरिने धातु; राङ। ८. खेलकुदको आयोजना गरिने ठाउँ; रङ्गशाला। १०. नाटक प्रदर्शन गरिने मञ्च; रङ्गमञ्च।
रङ्गकर्मी- --- ना. --- रङरोगनको काम गर्ने मान्छे; रँगाउने कामदार; रङमिस्त्री।
रङ्गजीवक- --- ना. --- १. चित्रकार। २. छिपा।
रङ्गजीवी- --- ना. --- १. रङ्गमञ्चको कामबाट वा नाचेर जीवननिर्वाह गर्ने व्यक्ति; नट; नृत्यजीवी । २. चित्रकार । ३. रङरोगनको काम गरेर जीवनवृत्ति गर्ने व्यक्ति। ४. लुगा छिप्ने काम गर्ने जाति; छिपा।
रङ्गढङ्ग- --- ना. --- १. ढङ्ग; ढाँचाकाँचा। २. चालचलन; बानीबेहोर।
रङ्ग न ढङ्ग- --- क्रि.वि. --- १. छेक न छन्द, छन्द न बन्द, छाँट न काँट। २. व्यर्थ; विनाकाममा।
रङ्गबिरङ्ग - --- वि. --- विभिन्न रङ मिसिएको; अनेक रङ भएको; रङ्गीबिरङ्गी।
रङ्गबिरङ्गी- --- वि. --- रङ्गबिरङ्ग; रङ्गीचङ्गी।
रङ्गभङ्ग- --- ना. --- आनन्दमा पर्ने बाधा; खुसियालीमा पर्न आएको व्यवधान।
रङ्गभवन- --- ना. --- खेलकुद, नाचगान, नाटक आदि प्रदर्शनको आयोजना गरिने ठाउँ; रङ्गशाला; रङ्गमहल।
रङ्गभूमि- --- ना. --- १. रङ्गमञ्च, खेल, नाटक, गीत-नाच आदिको आयोजना-स्थल; रङ्गशाला। २. पहलमानी खेल्ने ठाउँ; कसरतको अखाडा। ३. युद्धक्षेत्र; रणस्थल।
रङ्गभेद- --- ना. --- मान्छेको कालो, गोरो आदि वर्णका आधारमा गरिने पक्षपात; वर्णका आधारमा गरिने पक्षपात वा भेदभाव।
रङ्गभेद नीति- --- ना. --- रङ्गभेदका आधारमा गरिने पक्षपातपूर्ण नियम; काला र गोराका आधारमा गरिने भेदभावको नीति।
रङ्गमञ्च - --- ना. --- नाचगानको प्रदर्शन गरिने, नाटक अभिनय गरिने, खेलकुद आदिको आयोजना गरिने मञ्च; रङ्गशाला।
रङ्गमञ्चन- --- ना. --- खेलकुद, नाटक, नाचगान आदि प्रस्तुत गर्ने काम; रङ्गशालामा कुनै पनि कार्यक्रम प्रदर्शन गर्ने काम।
रङ्गमण्डप - --- ना. --- रङ्गभूमि ।
रङ्गमन्डली- --- ना. --- रङ्गशालामा उपस्थित भएर कार्यक्रम प्रस्तुत गर्ने जमात; नाटक, खेलकुद आदिका सहयोगी र सहभागीसमेत मिलेर बनेको समूह; कलाकारहरूको डफ्फा (द्रुप)।
रङ्गमहल - --- ना. --- १. राजामहाराजाका दरबार; राजप्रासाद, राजदरबार। २. भोगविलास र मोजमज्जा गर्ने घर; विलासको व्यवस्था मिलाएको भवन। ३. अन्तपुर; दरबारका चौगिर्दाभित्रको ठाउँ। ४. रङ्गशाला; रङ्गगृह।
रङ्गरस- --- ना. --- १. आमोदप्रमोदको प्रसङ्ग; आनन्दोत्सव; मोजमजा। २. हास्यव्यङ्ग्य; रसरङ्ग।
रङ्गरुट- --- ना. [अङ. रिक्रूट] --- हे. रंगरुट।
रङ्गवाद- --- ना. [सं.] --- वर्णवादी नीति; रङ्गभेदनीति।
रङ्गवादी- --- वि. [सं.] --- रङ्गवादको अनुयायी।
रङ्गशाला- --- ना. [सं.] --- नाटक, नाचगान, खेलकुद आदि कार्यको प्रदर्शन गरिने ठाउँ; रङ्गमञ्च; रङ्गभूमि।
रङ्गाइ- --- ना. [√ रङ्ग (+आइ)] --- रँगाइ।
रङ्गाइनु- --- क.क्रि. --- रँगाइनु।
रङ्गाउनु- --- स.क्रि. / प्रे.क्रि. --- रँगाउनु।
रङ्गाधिवेता- --- ना. [सं.] --- भरतको नाट्यशास्त्रअनुसार नाटक प्रदर्शन गरिने मञ्चमा मङ्गलपूर्वक नाटकको प्रदर्शन हुन सकोस् भन्ने उद्देश्यले पूजा गरिने देवदेवता।
रङ्गिनु- --- अ.क्रि. [रङ्ग इ+नु] --- १. रङ लागेको हुनु; रङ्गिन बन्नु। २. रङद्वारा प्रभावित हुनु। ३. लसपस भएर आफू पनि अर्को जस्तै हुनु।
रङ्गित- --- वि. [सं.] --- रङमा रङ्गिएको; रङ्गीबिरङ्गी भएको।
रङ्गित- --- ना. [भो. ब.] --- सिक्किम र दार्जिलिङको सीमा निर्धारण गर्ने नदी; टिस्टा नदीको एक सहायक नदी।
रङ्गिन- --- वि. [फा.] --- रँगाइएको; रङ लागेको; रङगीचङ्गी; रङबिरङ।
रङ्गिलो - --- वि. [रङ्ग+इलो] --- १. उज्जर रङ भएको; उत्ताउलो रङ भएको; चर्को रङको। २. हँसिलो किसिमको; पुक्खली।
रङ्गी- --- वि. [सं.] --- १. रङदार; रङवाला; रङ्गिन। २. व्यसनी; मोजमज्जा गर्ने; आमोदप्रमोद गर्ने। ना. ३. रङ्गमञ्चको कलाकार।
रङ्गीचङ्गी- --- वि. --- अनेक किसिमका रङ्गहरू मिश्रित भएको; रङ्गीबिरङ्गी; झिलिमिली।
रङ्गीबिरङ्गी- --- वि. --- नाना रङद्वारा सिँगारिएको।
रङ्गोपजीवी- --- वि. [सं.] --- १. रङ्गजीवी; रङगजीवक; रङ्गी। २. ना. अभिनेता; रङ्गमञ्चको कलाकार।
रङ्कट- --- ना. [अङ. रिक्रुट] --- हे. रंगरुट।
रच्नु- --- स.क्रि. [सं. रचन/रचना] --- १. रचना गर्नु; बनाउनु; निर्माण गर्नु। २. कल्पना गर्नु; उप्जाउनु; कथन गर्नु। ३. सजाएर पस्कनु।
```
-------------------

-------------------
```
युनान --- ना. [ग्रि. आयोनिया/युनान] --- १. युरोपको एक देश; ग्रिस । २. मिस्र देशको एक प्रान्त; यायोनिया।
युनानी- --- वि. --- १. युनानको; युनानसित सम्बन्ध भएको; युनानसम्बन्धी। ना. २. युनानका निवासी; युनानसँग सम्बन्धित वस्तु वा व्यक्ति। ३. ग्रिसेली भाषा।
युनिट- --- ना. [अङ्.] --- कुनै पनि वस्तुको न्यूनतम एकाइ; एकएक भागमा छुट्ट्याउन सकिने वस्तुको एकाइ।
युनिफर्म- --- ना. [अड्] --- १. कुनै विशेष संस्था वा कार्यालयसँग सम्बन्धित औपचारिक पहिरन; सम्बन्धित सबैले लगाउनुपर्ने मिल्दोज्दो साझे पोसाक। २. तानाबाना; बर्दी।
युनियन- --- ना. [अङ्.] --- कुनै तहका जनता, विद्यार्थी, मजदुर आदिको सङ्गठन, समिति वा सङ्घ।
युरिया- --- ना. [अड्.] --- कृषिक्षेत्रमा प्रयोग गरिने एक प्रकारको रासायनिक मल; मूत्रज; मलमूत्रज; नाइट्रोजन मल।
युरिलो --- ना. --- अग्लो बोट हुने साधारण आकारका भुवादार पात हुने, पहेंलामा काला टीका टीका परेका फूल फुल्ने क्याप्सुलका आकारका फल फल्ने हिमाली भेकमा हुने एक वनौषधी।
युरेसिया --- ना. [युरोप एसिया] --- १. युरोप र एसियाको साझे नाम। २. युरोप र एसियालाई एकै महादेश ठानी राखिएको एक नाम।
युरोप- --- ना. [अड्.] --- संसारका छवटा महादेशमध्येको एक महादेश; अफ्रिकाको उत्तरमा र एसियाको पश्चिममा पर्ने महादेश।
युरोपियन --- वि. --- युरोपीय।
युरोपीय- --- वि. [अङ्. युरोप+सं. ईय ] --- युरोपसँग सम्बन्ध भएको; युरोपसम्बन्धी; युरोपमा हुने; युरोपको; युरोपेली।
युरोपीय साझा बजार- --- ना. --- पश्चिमी युरोपका केही देशहरूले भन्सार आदि मिनाहा गरी आपसमा खुला रूपले लेनदेन गर्न मिल्ने गरी स्थापना गरेको साझा बजार।
युरोपेली- --- वि. [युरोप+एली] --- युरोपसँग सम्बन्धित; युरोपको; युरोपीय।
युवक- --- ना. [सं.] --- सामान्य रूपमा सोह्र वर्षमाथि र चालिस वर्षमुनिको पुरुष; तरुण; युवा; तन्नेरी।
युवकत्व --- ना. --- तन्नेरीपना।
युवक सङ्गठन --- ना. --- १. युवकहरूको उन्नति, हित र कल्याण गर्ने एवं युवाशक्तिलाई रचनात्मक कार्यमा संलग्न गराउने उद्देश्ले बनाइएको सङ्गठन। २. युवकहरूको सङ्गठन।
युवति/युवती- --- ना. [सं.] --- १. जवान स्त्री; पट्ठी आइमाई; तरुनी। वि. २. पट्ट्ठो उमेरकी; जवान (स्त्री)।
युवराज- --- ना. [सं.] --- गद्दीनसिन राजाका उत्तराधिकारी।
युवराजाधिराज- --- ना. हे. --- युवराज।
युवराज्ञी- --- ना. [सं.] --- १. युवराजकी विवाहिता रानी; युवरानी। २. युवराजाधिराजकी पत्नी।
युवा- --- ना. [सं.] --- तरुण; जवानीले नछाडेको र बुढ्‌याइँले नछोएको व्यक्ति।
युवा पिँढी- --- ना. --- १. कुनै समयको सीमाभित्र बाल, युवा, वृद्ध मानिने पुस्तामध्ये सबैभन्दा तन्नेरी पुस्ता। २. तन्नेरीहरू मिली नेपाली साहित्यको उन्नतिका लागि चलाएको एक अभियान।
युवा वर्ग- --- ना. --- तन्नेरीहरूको समुदाय।
यूका- --- ना. [सं.] --- १. वास्तु तथा मूर्तिकलामा प्रयोग हुने एक जुम्रा बराबरको नापो। २. जुम्रो; जम्रो।
यूथ- --- ना. [सं.] --- १. एकै जातका जीवहरूको समूह; बथान; जमात; बगाल। २. सेना; शस्त्रास्त्रले सज्जित फौज।
यूथचर- --- वि. --- बगालका बगाल भएर हिँड्ने (जीव); हुल बाँधेर हिँड्ने।
यूथविवाह- --- ना. --- १. दुईभन्दा धेरै पुरुषले एउटी आइमाई साझे स्वास्नी बनाउने गरी गर्ने विवाह। २. पशुमा र केही पक्षीका बिचमा पाइने सामूहिक यौनाचार।
यूथिका --- ना. --- जुही (फूल)।
यूप- --- ना. [सं.] --- १. बलिका निम्ति पशु ल्याएर यज्ञवेदीका वरिपरि बाँधिने खम्बा; मौलो। २. विजयको स्मारकका रूपमा उभ्याइएको चिह्न; विजयस्तम्भ।
यूपग्राम- --- ना. --- लिच्छविकालको एक प्रसिद्ध बस्ती (ललितपुरको पूर्वनाम)।
येन- --- ना. [जापा.] --- जापानको मुद्रा।
येनकेन- --- क्रि.वि. [सं.] --- जुनसुकै प्रकारले; कुनै न कुनै प्रकारले; येनकेन प्रकारेण।
येनकेन प्रकारेण- --- क्रि.वि. --- कुनै न कुनै प्रकारले; जुनसुकै प्रकारले।
यै- --- सर्व --- [यही] यो नै; यही।
यो- --- सर्व. [सं. एषः] --- १. प्रथम पुरुष, एकवचनमा उभय लिङ्गका निम्ति प्रयोग हुने सार्वनामिक शब्द; विभक्ति लाग्दा 'यस' हुने सर्वनामको सरल रूप। वि. २. नजिक रहेको वस्तुलाई देखाउने सार्वनामिक विशेषण; यहाँनेरको; यतातिरको (जस्तै- यो घर, यो रूख, यो मानिस इ.)।
योग- --- ना. [सं.] --- १. कुनै दुई वस्तु परस्परमा मिल्ने वा जोडिने काम; मिलाइ; जोडाइ, संयोग। २. सम्बन्ध; सम्पर्क। ३. आपसी हेलमेल; मेलपिलाप। ४. गणितमा जोड्ने काम वा क्रिया; जोड; जम्मा। ५. कुनै पनि काम वा कुराको उपयुक्तता वा अनुकूलता। ६. त्यस्तो राम्रो समय वा साइत । ७. यम, नियम आसन, प्राणायाम, प्रत्याहार धारणा, ध्यान र समाधिको अष्टाङ्ग योग। ८. चित्तलाई ईश्वरमा लीन गराउनका लागि एकाग्र हुने कार्य; मोक्षको उपाय। ९. चित्तको चञ्चल वृत्तिलाई रोक्ने काम; वैराग्य। १०. फलित ज्योतिषका अनुसार ग्रहहरू विशेष स्थितिमा जुट्नाले पर्न आउने शुभ वा अशुभ योग। ११. ज्योतिषशास्त्रका मतमा तिथि, वार, नक्षत्र, योग र करणसमेत मिलेर बन्ने पाँच अङ्गमध्येको एक; विष्कम्भ, प्रीति, आयुष्मान् आदि सत्ताइसवटा योगको साझे नाम। १२. तिथि र नक्षत्रका संयोगले पर्न आउने आनन्द, कालदण्ड आदि सत्ताइसवटा योग। १३. ज्योतिषका मतमा सिद्धि र अमृत नामका योग। १४. छवटा दर्शनमध्ये एक; योगदर्शन। १५. टुनामुना; वशीकरण। १६. तारतम्य; सबै थोकको भरमभेट; काकताली। १७. छलकपटको व्यवहार; धोका। १८. लाभ; फाइदा; आम्दानी।
योगक्षेम --- ना. --- १. प्राप्त वस्तुको सुरक्षाका निम्ति प्रयत्नरत रहने र अप्राप्त वस्तुको प्राप्तिका निम्ति दत्तचित्त रहने काम। २. राष्ट्रको शान्ति-सुरक्षा र सुव्यवस्था। ३. जीवननिर्वाहको काम। ४. कुशल-मङ्गलको समाचार; पिरपिराउ, आरामविराम आदिको जानकारी।
योगदर्शन- --- ना. --- चित्तलाई एकाग्र रूपले ईश्वरमा लीन गराउने शास्त्र; योगशास्त्र।
योगदान- --- ना. --- कुनै काममा महत्त्वपूर्ण सहायता दिने काम; सहभागिता।
योगधारणा- --- ना. --- योगमा एकाग्र भई ध्यानमग्न भएको अवस्था; योगधारण गरेको अवस्था।
योगनिद्रा- --- ना. --- १. योगमा अवस्थित महापुरुषको समाधि; समाधिका अवस्थाको निद्रा। २. युगका अन्त्यमा हुने प्रलयअवस्थामा लाग्ने विष्णुको निद्रा ।
योगफल --- ना. --- गणितमा विभिन्न सङ्ख्या जोड्दा हुन आउने उत्तर; योगको परिणाम।
योगबल- --- ना. --- योगको साधनबाट प्राप्त हुने ईश्वरीय शक्ति।
योगमाया- --- ना. --- १. समाधि अवस्थामा प्राप्त हुने अलौकिक शक्ति। २. भगवती; महामाया। ३. ईश्वरको सृजनशक्ति; प्रकृति।
योगमार्ग- --- ना. --- ईश्वरप्राप्तिका विभिन्न मार्गमध्ये एक मार्ग।
योगरूढ --- वि. --- १. योग नै रूढ भएको। २. व्याकरणमा यौगिक देखिए पनि अर्थचाहिँ रूढ भएको।
योगशास्त्र- --- ना. --- योगविद्या।
योगसूत्र- --- ना. --- महर्षि पतञ्जलिको योगसम्बन्धी सूत्रसङ्ग्रह; योगदर्शन।
योगात्मा --- ना. --- योगी।
योगानुशासन- --- ना. --- योगशास्त्रले बताएको अनुशासन।
योगाभ्यास- --- ना. --- योगशास्त्रबमोजिम योगका आठैवटा अङ्गहरूको विधिपूर्वकको अनुष्ठान; योगको साधन; योगानुशासनको पालन।
योगाभ्यासी- --- वि. --- योगको साधनमा लीन।
योगाश्रम- --- ना. --- १. योगको अभ्यास गर्ने मठ; योगसाधनाको आश्रम। २. योग सिकाउने ठाउँ; योगाभ्यास गराउने स्थल।
योगासन- --- ना. --- योग गर्दा बस्ने पद्मासन, स्वस्तिकासन, भद्रासन, वज्रासन र वीरासनमध्येको कुनै एक आसन; योग गर्दा बस्ने विधि।
योगिनी- --- ना. [सं.] --- १. योगाभ्यास गर्ने नारी; जोगिनी; तपस्वी नारी। २. काठमाडौँ उपत्यकामा रहेका चार देवी (वज्रयोगिनी, ब्रह्मयोगिनी, नीलतारा योगिनी र विजयेश्वरी योगिनी) मध्ये कुनै एक। ३. भगवतीका नारायणी, गौरी, शाकम्भरी लगायत चौंसठी सहचारीमध्ये कुनै एक। ४. आषाढ कृष्णपक्षको एकादशी। ५. रणपिशाचिनी; रणचण्डी । ६. अष्टदेवी (शैलपुत्री, ब्रह्मचारिणी, चन्द्रघण्टा, स्कन्दमाता, कुष्माण्डी, कालरात्रि, कात्यायनी र महागौरी)। ७. ज्योतिषशास्त्रअनुसार विशेष तिथिमा विशेष दिशामा रहने देवी; दिङ्माता (ब्राह्मी, माहेश्वरी, कौमारी, वैष्णवी, वाराही, इन्द्राणी, चामुण्डा र महालक्ष्मी)। ८. तिथिका आधारमा पूर्व आदि दिशामा निवास गर्ने (नारीहरूले यात्रा गर्दा बार्नुपर्ने तथा सामुन्ने र दायाँ पर्दा अनिष्ट फल दिने) कालयोगिनी। ९. जन्म नक्षत्रमा तीनको अङ्क जोडेर आठले शेष गर्दा रहने अङ्कका आधारमा क्रमशः मङ्गला, पिङ्गला, धान्या, भ्रामरी, भद्रिका, उल्का, सिद्धा, सङ्कटा गरी आठवटा योगिनी; सूर्यादि ग्रहका पत्नीका रूपमा मानिने दशा (सूर्यपिङ्गला, चन्द्रमङ्गला, भौमभ्रामरी, बुधभद्रिका, गुरुधान्या, शुक्रसिद्धा, शनिउल्का र राहुसङ्कटा)।
योगिनी चक्र- --- ना. --- ज्योतिषशास्त्रअनुसार योगिनीको स्थिति, निर्देशन र फल विचार गर्ने चक्र।
योगिनी दशा- --- ना. --- योगिनीको दशा।
योगिराज- --- ना. [सं.] --- योगीहरूमा श्रेष्ठ योगी; धेरै ठुला योगी; योगीन्द्र।
योगी- --- वि. [सं.] --- १. संयुक्त; जोडिएको । ना. २. योगसाधना गर्ने व्यक्ति; योगाभ्यास गर्ने सन्त। ३. युक्त, युञ्जान र युक्त वियुक्तसमेत तीन प्रकारका योगीमध्ये कुनै पनि सिद्ध पुरुष; योगपुरुष। ४. जोगी।
योगीन्द्र- --- ना. --- योगिराज; योगीश्वर।
योगीराज --- ना. --- योगीका निम्ति सम्मानजनक सम्बोधन; योगिराज।
योगीश्वर- --- ना. --- १. श्रेष्ठ योगी; योगीहरूमा सर्वश्रेष्ठ महात्मा; योगेश्वर। २. महादेव; शिव। ३. कृष्ण भगवान्।
योगेश्वर- --- ना. [सं.] --- १. योगसाधन गरेको पुरुष; सिद्ध पुरुष। २. कृष्ण भगवान्। ३. महादेव; शिव।
योग्य- --- वि. [सं.] --- १. काम सफलतापूर्वक गर्ने शक्ति, सिप, गुण आदि भएको; लायक; जान्ने; सिपालु । २. कुनै पद, काम, जिम्मेदारी आदिका लागि ठिक मानिने; उपयुक्त। ३. विद्या, गुण, बल, विवेक आदिका दृष्टिले उच्चस्तरको। ४. न्यायसङ्गत; मुनासिब; उचित।
योग्यता- --- ना. [सं.] --- १. व्यवहार, कार्य वा शिल्पका लागि आवश्यक ज्ञान, अनुभव र शक्ति; ल्याकत; सामर्थ्य; क्षमता; दक्षता। २. कुनै विषयको आवश्यक ज्ञान; जानकारी। ३. व्यावहारिक अनुभव।
योग्यताक्रम- --- ना. --- ज्ञान, गुण, शिक्षा आदिमा प्राप्त गरेको स्तरका आधारमा निर्धारित हुने क्रम; योग्यताका आधारमा तोकिने क्रम।
योग्यतासार- --- ना. --- योग्यताको सारभूत तत्त्व; योग्यताको निर्धारण गर्ने मूलभूत तत्त्व।
योग्यता परीक्षा- --- ना. --- १. प्रवेशिका, परीक्षामा सामेल हुन योग्य भएनभएको छान्नका निम्ति माध्यमिक तहका विद्यालयहरूबाट लिइने परीक्षा; ल्याकत जाँच (टेस्ट परीक्षण)। २. योग्यता जाँच्ने कुनै पनि परीक्षा।
योजक- --- वि. [सं.] --- १. एकभन्दा बढ्ता चिज वा विषयलाई एकै ठाउँ मिलाउने; जोड्ने। २. योजना गर्ने; आयोजना मिलाउने। ३. व्यवस्थापन गर्ने; प्रबन्धक।
योजन- --- ना. [सं.] --- १. परस्परको मेलमिलाप। २. जोड्ने काम; एकीकरण। ३. वास्तुकलामा व्यापक अर्थमा प्रयोग हुने 'कोस' को चार गुना बराबरको नापो; चार कोस लमाइको नापो।
योजनगन्धा- --- ना. --- १. महर्षि पराशरका वीर्यबाट व्यास जन्माउने नारी; सत्यवती; मत्स्यगन्धा। २. कस्तूरी।
योजना- --- ना. [सं.] --- १. कुनै पनि कार्य व्यवस्थित रूपमा सञ्चालित गर्नका निम्ति पहिले नै निर्धारित गरिने कार्यक्रम वा रूपरेखा; काम सिद्ध गर्न चाहिने साधन, उपाय, व्यवस्था आदिको पूर्वनिश्चित तयारी। २. जुनसुकै कार्यको व्यवस्था मिलाउने वा आयोजना गर्ने
```
-------------------

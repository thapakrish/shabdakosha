-------------------
```
मादले --- वि. --- १. मादल भिर्ने वा बजाउने। २. मादलजस्तो। ३. ठुलो; बडेमाको। ४. रमाइलो गर्ने; रमिता देखाउने।
मादा- --- ना. [सं. मध्य] --- हात्तीका पीठमा कसिने पछुवा अड्ने डोरी; माझा।
मादा- --- वि. [फा.] --- पोथी।
मादी- --- ना. [भो. ब.] --- १. अन्नपूर्णा हिमालका हिमनदीहरूबाट उत्पत्ति भई तनहुँ जिल्लाको दमौलीमा आई सेतीमा मिसिने एक नदी। २. कोसी अञ्चल सङ्खुवासभा जिल्लाअन्तर्गत पर्ने एक गाउँ।
माधव- --- ना. [सं.] --- १. विष्णु। २. वैशाख महिना। ३. वसन्त ऋतु।
माधवी- --- ना. [सं.] --- १. सुगन्धित सेतो फूल फुल्ने वासन्ती लता। २. तुलसी। ३. महबाट तयार पारिएको एक पेय पदार्थ। ४. सं. १९६५-मा मातृप्रसादका नाउँले स्व. राममणि आ. दी. द्वारा सम्पादित र काशीबाट प्रकाशित नेपाली साहित्यिक मासिक पत्रिका।
माधवी लता- --- ना. --- दशपन्ध्र सेन्टिमिटर लामा हरिया पात हुने, माथि पहेँलो र तल सेतो रङको सुगन्धित फल हुने सदाबहार एक लहरो।
माधिमे- --- ना. [सं. मा+नेवा.+धिमे] --- नाङ्गै हात र बेतको घुमेको गजाले बजाइने, धुन्या बाजासमूहको मुख्य तालबाजा; काठमाडौँ उपत्यकाको धिमे बाजाको ठुलो प्रकार।
माधुरी- --- ना. [सं.] --- १. मिठास; मधुरता। २. रक्सी।
माधुर्य- --- ना. [सं.] --- १. मिठोपन; मधुरोपना; मधुरता; सौन्दर्य; लावण्य। २. साहित्यमा सरस र सुगम हुने तथा पाठकलाई मनोहर लाग्ने पाञ्चाली रीतिसँग सम्बन्धित काव्यात्मक गुण।
माध्य- --- वि. [सं.] --- मध्यवर्ती; माझको; केन्द्रीय; बिचको।
माध्यम- --- वि. [सं.] --- १. मध्यवर्ती अंशसँग सम्बद्ध; केन्द्रीय; एकदम माझको। ना. २. कुनै काम सिद्ध गर्ने साधन वा उपाय; कुनै काम सम्पन्न गर्ने साधन वा व्यक्ति।
माध्यमिक- --- वि. [सं.] --- १. माझको; बिचको। ना. २. बौद्ध धर्मका चार सम्प्रदायमध्ये एक।
माध्यमिक विद्यालय- --- ना. --- निम्न माध्यमिकभन्दा माथिल्लो, प्रवेशिका परीक्षाका तहसम्मको नियमित पढाइ हुने विद्यालय; आठौंदेखि दसौं कक्षासम्म मात्र पढाइ हुने विद्यालय।
माध्यमिक शिक्षा- --- ना. --- माध्यमिक विद्यालयमा दिइने वा पूरा हुने शिक्षा।
माध्याहिनक- --- वि. [सं.] --- मध्याह्नको; मध्यदिनको; मध्याह्न सम्बन्धी।
माध्व- --- वि. [सं.] --- १. मधुबाट बनेको वा तयार भएको; मधुनिर्मित। २. मधुर; मिठो । ना. ३. मध्वाचार्यद्वारा चलेको एक वैष्णव सम्प्रदाय।
माध्वी- --- ना. [सं.] --- १. मधुबाट बनाइएको एक किसिमको रक्सी। २. माधवीलता।
माध्वीक- --- ना. --- १. महुवाको रक्सी। २. अङ्गुरको रक्सी। ३. अङ्गुर।
मान्नु- --- स.क्रि. [मान+नु] --- १. भनेको कुरो टेर्नु; आज्ञापालन गर्नु। २. मान गर्नु; मानितो राख्नु, आदर वा श्रद्धा गर्नु। ३. पूजा वा भक्तिभावना गर्नु; सेवा गर्नु। ४. स्वीकार गर्नु; मन्जुर गर्नु; राजी हुनु। ५. ठिक ठान्नु; ठहराउनु। ६. चाडपर्व आदि मनाउनु। ७. विश्वास गर्नु; पत्याउनु।
मान- --- ना. [सं.] --- १. आदर; सत्कार; सम्मान, प्रतिष्ठा। २. अभिमान; अहङ्कार; घमन्ड। ३. दर्जा; पदवी। ४. नाप; तौल; परिमाण। ५. नायकले गरेको अपराध देखेर नायिका अप्रसन्न हुने काम वा स्थिति। ६. नक्सामा धरातलीय दुरी जनाउने हिसाब वा तथ्याङ्कीय परिमाण। मानक- ना. विशिष्ट वस्तुको आकार- प्रकार, महत्त्व आदि जाँच्ने कुनै आधिकारिक स्तर, मानदण्ड वा रूप।
मानकन्द- --- ना. --- कर्कलाका आकारका ठुलठुला पात र गानु हुने, बुटी; माने।
मानगृह- --- ना. --- १. स्त्रीहरूले पति वा प्रेमीलाई घुर्याएर बस्ने घर; मानमन्दिर। २. प्रसिद्ध लिच्छवि राजा मानदेवले बनाएको, एक प्रसिद्ध भवन। (यस दरबारमा टाँगिएको तोरणको अर्को टुप्पो चाँगुनारायण मन्दिरको गजुरमा गाँसिएको उल्लेख अभिलेखहरूमा पाइएको छ)।
मानचङ्गी- --- वि. --- सानो जातको (सुपारी वा नरिवल)।
मानचङ्गी नरिवल --- ना. --- नरिवलकै छाँटका काण्ड, पात, फूल र फल लाग्ने सानो खालको नरिवल।
मानचङ्गी सुपारी- --- ना. --- सानो एक जातको सुपारीविशेष।
मानचित्र --- ना. [सं.] --- पृथ्वीका सम्पूर्ण महादेश तथा महासागरको चित्र; नक्सा; भूचित्रावली; भूचित्र।
मानदण्ड- --- ना. [सं.] --- १. नाप्ने लट्ठी वा दण्ड; गज। २. योग्यता, गुण, वैशिष्टय आदि खास कुराको मूल्य निश्चित गर्ने वा आधार निर्धारित गर्ने स्वीकृत स्तर वा माध्यम।
मानदेव- --- ना. [सं.] --- प्रसिद्ध मानगृहका निर्माता लिच्छविकालीन एक प्रख्यात राजा।
माननीय- --- वि. [सं.] --- १. मान वा आदर गर्न योग्य, मान्य; आदरणीय। २. मन्त्री, संसदका सदस्य, कुलपति आदि र सोसरहका अन्य व्यक्तिलाई सम्बोधन गर्दा प्रयोग गरिने शब्द।
मानपत्र- --- ना. [सं.] --- अभिनन्दनपत्र।
मान पदवी- --- ना. [मान+पदवी] --- आभूषण, अलङ्कार, प्रशंसापत्र आदि।
मानभङ्ग- --- ना. [सं.] --- अपमान; अप्रतिष्ठा; बेइज्जती; मानहानि।
मानभाउ- --- ना. [मान+भाउ] --- मान र मर्यादा; मान र कदर; प्रतिष्ठा; इज्जत; मान; मानमनितो।
मानमनितो- --- ना. [मान+मनित] --- १. आफ्ना कुलपरम्पराले मान्दै आएका देवदेवीको पूजाआजा। २. मानभाउ।
मानमन्दिर- --- ना. [सं.] --- १. स्त्रीहरू रिसाएर बस्ने घर; कोपभवन; मानगृह। २. ग्रहनक्षत्रहरूको निरीक्षण गर्ने यन्त्रहरू रहेको स्थान; वेधशाला।
मानमर्यादा- --- ना. [सं.] --- मानभाउ; मानमनितो।
मानमिजास- --- ना. [मान+मिजास] --- १. मान र मिजास; आदरसत्कार। २. शिष्टाचार; सौजन्य।
मानर- --- ना. --- तराई क्षेत्रमा प्रचलित, मादलका आकारको एक प्रकारको माटाको बाजा।
मानव- --- ना. [सं.] --- १. मनुका सन्तति; मनुष्य। स्त्री. मानवी। वि.
मानव अधिकार --- ना. --- संयुक्त राष्ट्रसङ्घले इ. १९४८ मा गरेको घोषणाअनुसार विश्वका मानवमात्रले पाउने आधारभूत सामाजिक, आर्थिक र नागरिक हक तथा स्वतन्त्रता।
मानवता- --- ना. [सं.] --- मानव हुनाको भाव वा विशेषता; मनुष्य बन्न चाहिने गुण; मनुष्यत्व।
मानवतावाद- --- ना. --- मानिसका प्रकृति, प्रतिष्ठा, आदर्श आदिमा विश्वास गर्ने मत वा सिद्धान्त, मानिसले मानिसप्रति गर्ने राम्रो व्यवहारको सिद्धान्त।
मानवतावादी- --- वि. --- मानवतावादमा विश्वास गर्ने; मानवतावादको सिद्धान्तको समर्थक वा अनुयायी।
मानवती- --- वि. [सं.] --- १. आफू मानमा रहन चाहने; अभिमानिनी; मानिनी (स्त्री)। ना. २. साहित्यमा नायकसित असन्तुष्ट वा रुष्ट भएकी नायिका।
मानव धर्मशास्त्र- --- ना. [सं.] --- मानवधर्मको विवेचना गरिएको शास्त्र; मनुस्मृति; मनुसंहिता।
मानव पूर्वकाल- --- ना. [सं.] --- नृतत्त्वशास्त्रअनुसार किनिया नर- वानर र त्यसभन्दा पहिलेको समय।
मानव बस्ती- --- ना. [मानव+बस्ती] --- मानिसको बसोबास भएको भूक्षेत्र।
मानव युग- --- ना. [सं.] --- १. नृत्तत्त्वशास्त्रअनुसार पृथ्वीमा पहिलोपल्ट मानवको सृष्टि प्रारम्भ हुन थालेको युग; आजभन्दा पचासदेखि चालिस लाख वर्षपहिले प्रारम्भ भएको युग। २. प्रातिनूतनाश्मको समस्त भाग वा हिमकल्पको समस्त भागलाई भनिने युग।
मानवशास्त्र- --- ना. [सं. ] --- १. मानवजातिको उत्पत्ति, प्रकार, गुण, स्वभाव, संस्कृति आदिको अध्ययन गर्ने एक शास्त्र; नृत्तत्त्वशास्त्र; नृवंशशास्त्र। २. मूलतः मानवजातिको उन्नतिप्रगतिमा सहायक हुने इतिहास, दर्शन, पुरातत्त्व, दर्शन, मनोविज्ञान, अर्थशास्त्र, राजनीति, साहित्य आदिसित सम्बन्ध राख्ने सबै शास्त्रविषय।
मानवानुगुण- --- ना. [सं.] --- नृतत्त्वशास्त्रअनुसार नरवानरानुगणभित्र पर्ने सङ्कीर्णनास भएकामध्ये अपुच्छको गणनामा आउने मानव र त्यससँग मिल्ने प्राणीको समूह।
मानविकी- --- ना. [सं.] --- शिक्षाशास्त्रीय वर्गीकरणका दृष्टिले मानिसका विचार, सम्बन्ध आदिसँग सम्बन्धित ज्ञानहरूमध्ये दर्शन, भाषा, साहित्य, कला, भूगोल, गणित, इतिहास आदिसँग सम्बन्धित शाखा।
मानविकी र सामाजिक शास्त्र- --- ना. --- मानविकी र राजनैतिक, आर्थिक, सामाजिक आदि शास्त्रहरूको समुदाय।
मानविकी र सामाजिक शास्त्र अध्ययन संस्थान- --- ना. --- उक्त समुदायको पठनपाठनसँग सम्बन्धित संस्था।
मानवीकरण- --- ना. [सं.] --- कुनै वस्तुलाई मानवको रूप दिनाको भाव तथा प्रक्रिया वा मानवका रूपमा कल्पित तथा प्रस्तावित गर्ने काम।
मानवीय- --- वि. [सं.] --- १. मानवसम्बन्धी; मानव वा मनुष्यको । २. मानिस भएर गरिने; मनुष्योचित।
मानवीय तत्त्व- --- ना. --- मानिसमा हुनुपर्ने गुण वा वैशिष्टय।
मानस- --- ना. [सं.] --- १. अनुभव र अनुभूति तथा विचार र संवेदना आदि हुने, मानिसमा रहेको आन्तरिक सत्ता; मन; हृदय। २. मानसरोवर । ३. तुलसीदासकृत रामायण (रामचरितमानस)। वि. ४. मनसँग सम्बन्ध राख्ने; मानसिक।
मानसपुत्र- --- ना. --- इच्छाले मात्र उत्पन्न सन्तति; कल्पित पुत्र।
मानसपूजा --- ना. --- लौकिक विधि नअँगाली मनद्वारा नै सबै कृत्य गरिने पूजा।
मानसरोवर- --- ना. [सं.] --- १. हिमालमा कैलास पर्वतमुनि रहेको ठुलो र पवित्र तीर्थ मानिने एक प्रसिद्ध दह। २. हठयोगमा शरीरभित्र कल्पना गरिएको अमृतरूपी भावसरोवर वा सो रहने स्थान।
मानसिक- --- वि. [सं.] --- १. मनसम्बन्धी; मनसँग सम्बन्ध राख्ने; मानस; आत्मिक।
मानसिक आघात- --- ना. --- १. मनमा परेको आघात वा चोट
मानसिकता- --- ना. --- मानसमा हुने भाव, गुण वा स्थिति; आत्मिकता।
मानसी- --- वि. [सं.] --- १. मनसम्बन्धी; मानसिक; मनको। २. मनैमन हुने (आराधना; पूजा इ.)।
मानहानि- --- ना. [सं.] --- कसैको इज्जत, प्रतिष्ठा आदिमा क्षति पुऱ्याउने काम; मानभङ्ग; बेइज्जती; अपमान।
माना- --- ना. [सं. मान] --- १. दश मुठी बराबरको अनाज आदि भर्ने भाँडो; मानु। वि. २. दश मुठीको परिमाण भएको।
मानाङ्क- --- ना. [सं.] --- लिच्छवि राजा मानदेवले प्रचलनमा ल्याएको टक; मानाङ्क-मुद्रा।
मानाङ्क मुद्रा- --- ना. --- मानाङ्क।
मानाचामल --- ना. [माना+चामल] --- १. कुनै विशेष स्थितिमा अरूलाई जीवननिर्वाह वा पेटपालोका निम्ति दिइने खर्च, वृत्ति वा सिधा; पेटिया। २. सरकारको सेवामा विशेष रूपले संलग्न भारदारका वंशज तथा उच्च खानदानका व्यक्तिलाई जीवन-निर्वाहका लागि दिइने र निजको मृत्युपछि सो जग्गा रैकरमा परिणत गरिने एक प्रकारको पुरानो बिर्ताप्रथा; खुवा बिर्ता।
मानापाथी- --- ना. --- मानु र पाथी वा त्यति परिमाणको वस्तु।
मानार्थ- --- वि. [सं.] --- मानका निम्तिको; मानको खातिर।
मानार्थ उपाधि- --- ना. --- खास प्राज्ञिक आवश्यकताका लागि तयारी भएका पाठ्यांशहरू पूरा नगरी कुनै खास क्षेत्रमा महत्त्वपूर्ण सफलता हासिल गरेको व्यक्तिलाई सम्मान गर्न दिइने डिग्री वा उपाधि।
मानार्थ सदस्य- --- ना. --- मानार्थ दिइने सदस्यपद।
मानिक- --- ना. [सं. माणिक्य] --- लालमणि।
मानिका- --- ना. [सं.] --- १. एक प्रकारको रक्सी। २. आठ पल वा साठी तोलाको तौल वा परिमाण। ३. लिच्छविकालीन प्रचलनमा एक मुरीजतिको नापो।
मानिका कर- --- ना. --- पूरा उब्जनीको छैटौँ भाग लिइने एक प्रकारको पुरानो भूमिकर।
मानिता- --- ना. [सं. मान्यता] --- १. मान्यता; सम्मान; आदर; मानभाउ। २. स्वाभिमान; गौरव।
मानिनु- --- क.क्रि. [मान्+इ+नु] --- मान गरिनुः पुजिनु।
```
-------------------

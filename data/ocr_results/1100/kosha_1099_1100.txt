-------------------
```
रामपुरी- --- ना. --- प्रायः पहेँलो रङ्गको ऊनी पछ्यौरीविशेष।
रामफटाका --- ना. --- वैष्णवहरूले निधारमा लाउने ठाडो तीनधर्के टीका वा तिलक; श्रीतिलक।
रामफल- --- ना. --- केराका पातजस्ता भालाकार र तिखा टुप्पा हुने दाँतीदार किनारा भएको, बास्ना आउने ठुलो सेतो फूल फुल्ने, ठुला फल लाग्ने, मृगौलाजस्ता बिउ हुने एक जातको रुखविशेष।
रामवाण- --- ना. --- १. अजीर्ण रोग भएकालाई खुवाइने रसादि औषधीविशेष। वि. २. रामले हानेको वाण जस्तै खेर नजाने वा तुरुन्त पूरा हुने; अचुक; अमोघ।
रामभरोसा --- ना. --- रामको मात्र भरोसा वा आधार।
रामभरोसे --- वि. --- अरू कसैको आधार नभई रामको मात्र भरोसा भएको।
रामभिँडा- --- ना. --- गोलभेंडा।
राममन्दिर- --- ना. --- १. नेपालको प्रसिद्ध तीर्थस्थल जनकपुरमा रहेको रामको प्रसिद्ध मन्दिर। २. रामको मूर्ति प्रतिष्ठापित भएको मन्दिर।
राममाटी- --- ना. --- काठबाट बन्ने सामान दराज, मेच आदि चिल्ल्याउन दलिने एक किसिमको माटो।
रामरउस- --- ना. --- आनन्द र रमाइलो, रामरमिता।
रामरगेडा- --- ना. --- असाध्य परिश्रम; चर्को मिहिनेत।
रामरज- --- ना. --- टीका लगाउन हुने एक प्रकारको पहेंलो माटो; रामतिलक।
रामरमिता --- ना. --- आनन्ददायी उत्सवको रमिता; रमाइलो, रमझम।
रामरस- --- ना. --- १. मनलाई सुख दिने वस्तुको उपभोग; सुखचैन। २. नुन वा लवणका निम्ति प्रायः जोगीहरूले प्रयोग गर्ने शब्द।
रामराज्य- --- ना. --- १. देशका सबै जनतालाई सुखशान्ति परिपूर्ण हुने रामको जस्तो शासनव्यवस्था भएको आदर्श राज्य। २. मनमोज; ढलीमली।
रामराम- --- ना. --- १. भेटघाट वा बिदावारीका क्षणमा भनिने एक किसिमको ढोगभेट जनाउने शब्द। २. कुनै कुराको नाश हुँदा र कसैको दुःख-कष्ट देख्ता वा सुन्दा सहानुभूतिपूर्वक निस्कने शब्द; कठैबरा। ३. मलामीहरूले शवलाई सागरमा वा घाटमा लैजाँदा दोहऱ्याएर भन्ने शब्द।
रामरिट्ठो- --- ना. --- ठुलठुला पात र पहेँला फूल हुने एक जातको रुख वा त्यसैको झुप्पाकार फल।
रामलीला --- ना. --- रामका कथाको अभिनय।
रामशाह- --- ना. --- वि. सं. १६६६ देखि १६९३ सम्म गोरखामा राज्य गर्ने शाहवंशीय प्रसिद्ध समाजसुधारक राजा।
रामा- --- ना. [सं.] --- १. रूपवती वा सुन्दरी स्त्री। २. लक्ष्मी; सीता; राधा। ३. भार्या; पत्नी।
रामाइ- --- ना. [राम्+आइ] --- गाईबस्तुले राम्ने क्रिया वा प्रक्रिया।
रामायण- --- ना. [सं.] --- १. रामको चरित्र तथा कीर्ति वर्णन भएको संस्कृतमा वाल्मीकि मुनि, हिन्दीमा सन्त तुलसीदास र नेपालीमा कवि भानुभक्तद्वारा रचित प्रसिद्ध काव्यग्रन्थ। २. कुनै मृत व्यक्तिको शोकप्रकट गर्दै गाईजात्रामा सेतो वा पहेंलो वस्त्र धारण गरेर सहर घुमीघुमी गाइने गीत वा त्यस्तो गीत गाउने मण्डली।
रामानुज- --- ना. [सं.] --- १. रामका भाइ (खास गरी लक्ष्मण)। २. वैष्णवपन्थ चलाउने दक्षिण भारतका एक प्रसिद्ध वैष्णवाचार्य।
रामारुमी- --- वि. --- १. कतै पनि केही नदेखिने; निस्पट्ट, गाढा (अँध्यारो)। (उदा.- बेसीमै रामारुमी भइसकेकाले हिजो गाउँ आउन सकिएन।) २. सुनसान; चकमन्न। (उदा.- जाडामा नौ बजेतिर नयाँ सडक पनि रामारुमी भइसक्छ।)
रामिनु- --- अ.क्रि. [राम्+इ+नु] --- राम्ने काम होइनु।
रामेछाप- --- ना. --- नेपालको मध्यमाञ्चल विकासक्षेत्रभित्र पर्ने जनकपुर अञ्चलको एक पहाडी जिल्ला।
रामेश्वर- --- ना. [सं.] --- भारतको दक्षिणी समुद्रको किनारामा अवस्थित स्वयम् रामचन्द्रले स्थापना गरेको मानिने, हिन्दुहरूका प्रसिद्ध चार धाममध्ये एक।
रामो- --- ना. [प्रा. रम्प] --- बिँडमा मुङ्ङ्ग्राले ठोकेर काठ काट्ने वा खोप्ने, हलाका फालीजस्तो तर तिखो धार भएको फलामे हतियार; राँबो।
रामोराम- --- ना. [राम+राम] --- किरिया हाल्दा प्रयोग गरिने शब्द; सत्तेसत्ते; धरोधर्म। (उदा.- रामोराम दिदी, मैले तपाईंको पछ्यौरा लिएको छैन।)
राम्बाँस- --- ना. [सं. रम्भवंश] --- रम्बाँस; क्यात्तुके; हात्तीबार।
राम्ररी- --- क्रि.वि. [राम्रो+गरी] --- राम्रो गरी; सुहाउँदोसँग।
राम्रो --- वि. [सं. रामिल] --- १. देख्ता मन पर्ने; सुन्दर, रमणीय। २. गुण, हित आदिका दृष्टिले उम्दा; असल; बेस।
राम्रो मुख- --- ना. --- १. नरम वा मिठो बोलीवचन; सोझो मुख। २. सुन्दर अनुहार वा चेहरा।
राय- --- ना. [फा.] --- १. कुनै कुरा, पक्ष, सिद्धान्त आदिमा व्यक्त गरिने विचार, आशय; मत। २. कुनै विषयमा कसैलाई दिइने उचित सुझाउ; सल्लाह; सम्मति।
रायछनक- --- ना. --- राय दिने सङ्केत; सम्मति वा सरसल्लाहको आभास।
रायबझाइ- --- ना. --- कुनै कुरामा कसैको सहमति र कसैको असहमति भई विचार नमिल्ने स्थिति; दुई थरीको कुरा फाट्ने काम; रायबाझो।
रायबाझो --- ना. [राय+बाझो] --- परस्पर राय फाटेर वा नमिलेर, अलगअलग राय हुने काम।
रायफैसला- --- ना. --- हाकिम, तहरिर र असिस्टेन्टका बिचमा राय फाटी वा नमिली गरिएको साधक फैसला।
रायल- --- वि. [अङ.] --- १. राजकीय; शाही। ना. २. छब्बिस इन्ची लमाइ र बिस इन्ची चौडाइ हुने कागतको नापोविशेष।
रायल्टी- --- ना. [अङ.] --- कुनै वस्तुका कर्ता वा कृतिका लेखकलाई निजमा रहेको स्वत्वाधिकार वा स्वामित्वका निम्ति दिइने उक्त वस्तु वा कृतिबाट भएका लाभको केही अंश; लेखकस्व।
रायो- --- ना. [सं. राजिका] --- १. तोरीका जस्ता कोसा, पहेंला फूल र ठुलठुला पात हुने, तरकारीका निम्ति प्रसिद्ध एक जातको साग वा त्यसको तोरीजस्तो गेडा (फल); राई; पाच्छै । २. पिप्लाको बीज।
रारा- --- ना. [√रह] --- पश्चिमी नेपालमा कर्णाली अञ्चलको मुगु जिल्लामा पर्ने प्रसिद्ध स्थल।
रारा दह- --- ना. --- रारा गाउँको दक्षिण किनारामा रहेको एक प्रसिद्ध ताल।
राल- --- ना. [सं. लाला] --- मुख रसाएर चुहिने लेसाइलो थुक; ऱ्याल।
रालग्रन्थि- --- ना. --- राल छोड्ने ग्रन्थि वा इन्द्रिय।
रालघोल- --- ना. --- १. एकै ठाउँमा मुछिने वा मिल्ने काम। २. तानातान, खिचातानी।
राले- --- ना. --- १. लुगामा राल नचुहियोस् भनी केटाकेटीका गलामा बाँधेर लगाइने वस्त्र। वि. २. राल काढिरहने।
रालो- --- ना. [सं. रणन] --- घण्टाको बिचमा रहने र हल्लाउँदा घण्टा बज्ने दण्डाकार लङ्गुर।
रावण- --- ना. [सं.] --- १. लङ्काको राजा तथा रामद्वारा मारिएको रामायणको प्रसिद्ध प्रतिनायक। वि. २. हाहाकार गराउने; अत्याचारी; दुष्ट र मिचाहा।
रावन्ने- --- ना. [√रावण] --- हे. रावण।
रावन्ने मुला- --- ना. --- गोठालेमुला; वनमुला।
राशन- --- ना. [अङ.] --- हे. रासन।
राशि- --- ना. [सं.] --- १. कुनै वस्तुको रास वा थुप्रो। २. क्रान्तिवृत्तमा रहेका मेष, वृष, मिथुन, कर्कट, सिंह, कन्या, तुला, वृश्चिक, धनु, मकर, कुम्भ र मीन- यी बाह ताराहरूको समूह। ३. सङ्ख्या; अङ्क।
राशिचक्र- --- ना. --- मेष, वृष, मिथुन आदि राशिहरूको चक्र वा मण्डल।
राशिनाम- --- ना. --- जन्मेका समयको नक्षत्रअनुसार जुराई राखिएको नाउँ; चिह्नाको नाम।
राष्ट्र- --- ना. [सं.] --- १. जनता, सरकार तथा सार्वभौमसत्तासम्पन्न भएको कुनै देश; मुलुक । २. एकै देशका एउटै संस्कृति तथा अर्थव्यवस्थामा आबद्ध समस्त नागरिक; जनता।
राष्ट्रऋण- --- ना. --- विभिन्न योजना चलाउनका निम्ति तोकिएको समयसम्ममा उचित ब्याज दिने गरी राष्ट्रले सर्वसाधारण जनतासँग लिने ऋण।
राष्ट्रघातक- --- वि. --- राष्ट्रको हत्या वा ठुलो हानि हुने काम गर्ने।
राष्ट्रघाती- --- वि. --- राष्ट्रको हत्यारो; राष्ट्रघातक।
राष्ट्रनायक- --- ना. --- कुनै राष्ट्रका प्रमुख नेता।
राष्ट्रनिर्माण --- ना. --- नयाँ राष्ट्र बनाउने वा कुनै राष्ट्रको उन्नति-प्रगति गर्ने काम।
राष्ट्रनिर्माता- --- ना. --- १. नयाँ राष्ट्रको सङ्गठन वा संरचना गर्ने व्यक्ति। पृथ्वीनारायण शाहलाई दिइएको उपाधि।
राष्ट्रपति- --- ना. --- गणतान्त्रिक शासन- प्रणालीअनुसार बहुमतद्वारा निर्वाचित कुनै राष्ट्रका सर्वप्रधान शासक वा प्रतिनिधि।
राष्ट्र परिषद्- --- ना. --- राष्ट्रका प्रमुख समस्यामा सल्लाह तथा सहयोग लिन गठित राष्ट्रका प्रतिनिधिहरूको परिषद्।
राष्ट्रपाल --- ना. --- १. राजा; नृप। २. राष्ट्रपति।
राष्ट्रपिता- --- राष्ट्रको स्वतन्त्रता, स्वाधीनता र लोकतन्त्रका लागि विशिष्ट योगदान गर्ने महान् व्यक्तिलाई सम्मानस्वरूप दिइने उपाधि।
राष्ट्र बैङ्क --- ना. --- १ राष्ट्रका मुद्राको प्रचलन तथा नियन्त्रण गर्ने, आफ्नो राष्ट्रमा रहेका अन्य बैङ्कहरूको पुँजी सुरक्षाका निम्ति जम्मा गर्ने, सरकारी ऋणपत्रको प्रबन्ध गर्ने आदि कार्य गर्नगराउन विशेष अधिकारप्राप्त प्रधान ब्याङ्क, केन्द्रीय बैङ्क। २. नेपालको ऐनबमोजिम गठन भएको नेपाल राष्ट्र बैङ्कका नामले नेपाल अधिराज्यमा उपर्युक्त काम गर्ने प्रसिद्ध तथा प्रमुख बैङ्क।
राष्ट्रभाषा- --- ना. --- १. राष्ट्रको भाषा; कुनै राष्ट्रमा प्रचलित भाषा। २. कुनै राष्ट्रका बहुसङ्ख्यक जनताले बोल्ने, व्यवहार गर्ने र सरकारी अड्डाखानामा लेखापढी आदिमा चलेको प्रमुख भाषा।
राष्ट्रमण्डल --- ना. --- समान भाव वा हितका दृष्टिले परस्पर आबद्ध हुने राष्ट्रहरूको मण्डल वा समूह (कमनवेल्थ)।
राष्ट्रवाद- --- ना. --- १. आफ्नो राष्ट्रको उन्नति र हितलाई सर्वोपरि मान्ने सिद्धान्त वा राष्ट्र र राष्ट्रियताप्रतिको विशेष भक्तिभावना। २. मध्ययुगीन सामन्ती निरङ्कुशताका विरुद्धमा वा औपनिवेशिक दासताबाट मुक्तिका लागि उठेको राष्ट्रिय स्वतन्त्रताको आवाज; त्यसैसँग सम्बन्धित चिन्तन वा विचारधारा।
राष्ट्रवादी- --- वि. --- राष्ट्रवादको मत मान्ने; राष्ट्रवादसित सम्बन्ध भएको।
राष्ट्रविप्लव- --- ना. --- १. राष्ट्रमा उत्पात मचाई मुलुक विखण्डन गर्ने प्रयास; राष्ट्र टुक्र्याउने गतिविधि।
राष्ट्रसङ्घ- --- ना. --- प्रथम विश्वयुद्धपछि राष्ट्रहरूका बिच पारस्परिक सहयोग, सद्भावना र मित्रता कायम गरी विश्वशान्तिको स्थापना गर्ने उद्देश्यले इ. १९१९ मा खडा भएको विश्वका स्वाधीन राष्ट्रहरूको सङ्गठन।
राष्ट्रसङ्घीय- --- वि. --- राष्ट्रसङ्घसम्बन्धी; राष्ट्रसङ्घको ।
राष्ट्रसेवक- --- ना. --- १. राष्ट्रमा सार्वजनिक उत्तरदायित्व वहन गर्ने पदप्रतिष्ठामा रहेको व्यक्ति। २. नेपाल सरकार वा कुनै सङ्गठित संस्थाप्रति लिइने शपथ वा सर्त, कबुल वा सम्झौताअनुसार प्राप्त भएको नियुक्ति, मनोनयन वा निर्वाचन हुने कुनै लाभको पदधारण गरेको वा सो पदमा बहाल रहेसम्मका अवस्थाको व्यक्ति।
राष्ट्रिय- --- वि. [सं.] --- १. राष्ट्रसम्बन्धी; राष्ट्रको । २. राष्ट्रले गर्ने वा राष्ट्रको हितका निम्ति गरिने विशिष्ट क्रियाकलाप वा उद्देश्य भएको। (जस्तै- राष्ट्रिय अखण्डता, राष्ट्रिय निर्देशन, राष्ट्रिय प्रकृति, राष्ट्रिय योजना, राष्ट्रिय लगानी, राष्ट्रिय हित इ.।)
राष्ट्रियकरण- --- ना. --- १. सरकारले क्षतिपूर्ति गरी वा नगरी विशेष उद्योग, भूमि आदिमा अधिकार गरी सार्वजनिक पार्ने काम। २. कुनै सरकारी उद्देश्यपूर्तिका निम्ति मुआवजा दिई वा नदिई सर्वसाधारण जनताको जग्गाजमिन आदिको अधिग्रहण गर्ने काम।
राष्ट्रियकृत- --- वि. --- राष्ट्रिय बनाइएको; राष्ट्रियकरण गरिएको।
राष्ट्रियगान --- ना. --- १. राष्ट्रले मान्यता दिएको गाना; राष्ट्रको गान; राष्ट्रिय गीत। २. नेपाल सरकारबाट स्वीकृत राष्ट्रिय मान्यताप्राप्त स्वदेशगान।
राष्ट्रियगीत- --- ना. --- आफ्नो राष्ट्रप्रति सबै जनताको असीम श्रद्धा र भक्ति जनाउन कुनै राष्ट्रिय उत्सव वा सामूहिक समारोहमा गाइने, राष्ट्रको वा राष्ट्रका प्रतीकको गुणगाथाले भरिएको गीत; राष्ट्रिय गान।
राष्ट्रिय जनावर- --- ना. --- राष्ट्रिय रूपमा मान्यता दिइएको पशु (नेपालमा गाई)।
राष्ट्रिय झन्डा- --- ना. --- १. कुनै राष्ट्रको प्रतीक र परिचयात्मक सङ्केतका रूपमा सृजित तथा निर्मित झन्डा। २. नेपालको संविधानअनुसार, सिम्रिक रङको भुईं र गाढा निलो रङको किनारा
```
-------------------

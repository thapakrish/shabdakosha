-------------------
```
मुद्रण स्वतन्त्रता --- ना. --- प्रजातान्त्रिक पद्धतिमा जनताले निश्चित सीमामा रही आफ्ना विचार, भावना, प्रतिक्रिया आदि छाप्न पाउने एक मौलिक अधिकार।
मुद्रणालय- --- ना. --- छापाखाना; प्रेस।
मुद्रा- --- ना. [सं.] --- १. कुनै वस्तुलाई आधिकारिक रूपमा प्रमाणित गर्ने नाम, चिह्न आदि लगाउने छाप। २. नाम वा कुनै व्यक्तिगत चिह्न भएको औंठी। ३. राणाकालीन नेपालमा मुग्लानबाट आवतजावत गर्नलाई दिइने, उक्त छाप लागेको सरकारी अधिकारपत्र; राहदानी; पारपत्र। ४. वैष्णव सम्प्रदायका भक्तहरूले आफ्नो छाती, पाखुरा आदिमा डाम्ने वा खोप्ने विष्णुका शङ्ख, चक्र आदि आयुध। ५. सरकारले प्रचलनमा ल्याउने विभिन्न आकार र मूल्य तोकिएका, कुनै पनि देशका जनताले क्रयविक्रयको माध्यम वा भुक्तानी सङ्कलनका साधनका रूपमा प्रयोग गर्ने वस्तु वा उपकरण (धातुका मुद्रा वा सिक्का, नोट)। ६. गोरखनाथ सम्प्रदायमा साधुहरूले कानमा लगाउने फटिक आदिको कुण्डल वा मुद्रा। ७. उठ्ने, बस्ने शरीरका अङ्गको स्थिति वा मनको भाव प्रदर्शित गर्ने आँखा, नाक, कान, मुख, हात आदिको कुनै पनि क्रिया। ८. देवी-देवताका ध्यान, पूजा, आदिको समयमा प्रदर्शन गराइने आकार (जस्तै- धेनुमुद्रा, मत्स्यमुद्रा आदि)। ९. आधुनिक मुद्रण-कार्यमा वा पत्रादिको छपाइमा प्रयोग गरिने सिसाका ढालिएका उल्टा अक्षरहरू; टाइप । १०. साहित्यमा शब्दालङ्कारअन्तर्गत पर्ने श्लेष अलङ्कारको एक भेद। ११. नाक, कान, आदिमा लगाइने मुन्द्री । १२. प्रतीकात्मक चिह्न। १३. पदक; विभूषण; तक्मा।
मुद्राक्षर- --- ना. --- १. सरकारी कार्यालयका छाप औंठी आदिमा खोपिएको वा कुँदिएको अक्षर। २. पत्रपत्रिका आदि छाप्ने काममा प्रयोग हुने टाइप ।
मुद्राङ्क- --- ना. --- १. अर्जी आदि लेखेर पेस गर्ने सरकारी छाप लागेको कागत; फाराम। २. सादा वा एकरङ्गी तस्बिर र अक्षर आदि छाप्ने धातु, रबर आदिको यन्त्र; छाप; मोहर।
मुद्राङ्कन- --- ना. --- कुनै पनि मुद्राको सहायताबाट चिह्न आदि छाप्ने काम।
मुद्राङ्कित- --- वि. --- १. कुनै तस्बिर आदिको छाप लागेको; छापिएको। २. मोहर लागेको। ३. डामेर चिह्न अङ्कित गरिएको। ४. छापेको।
मुद्रा तत्त्व- --- ना. --- प्राचीन कालका मुद्रा वा सिक्काहरूको सहायता वा अध्ययनबाट त्यस देशको इतिहास, संस्कृति आदिको ज्ञान गराउने विषय वा विज्ञान।
मुद्रा बाहुल्य --- ना. --- आवश्यकताभन्दा बढी मुद्रा प्रचलनमा आएको अवस्था; मुद्रास्फीति ।
मुद्राप्रदाय --- ना. --- मुद्रा-आपूर्ति।
मुद्रामाला- --- ना. --- केटाकेटीका रक्षाका लागि लगाइने विभिन्न मुद्रा (चाँदीका सिक्का, पैसा, बाघको दाह्रा, नङ्ग्रा आदि) उनिएको माला; रक्षामाला; रक्खेमाला।
मुद्रायन्त्र- --- ना. --- १. बिजुलीबाट चल्ने छपाइ यन्त्र। २. मुद्रा वा सिक्का ढाल्ने यन्त्र।
मुद्राविज्ञान- --- ना. --- मुद्रात्तत्त्व; मुद्राशास्त्र।
मुद्राशास्त्र- --- ना. --- पुराना मुद्रा वा सिक्काद्वारा ऐतिहासिक कालक्रमको निरूपण वा विवेचना गर्ने शास्त्र; मुद्रातत्त्व।
मुद्रास्फीति- --- ना. --- क्रयशक्तिका दृष्टिले मुद्राको मूल्य कम र त्यसका अनुपातमा वस्तुको मूल्य धेरै हुने गरी असाधारण रूपले बढी मुद्रा प्रचलनमा आउने स्थिति; मुद्राबाहुल्य।
मुद्रिका- --- ना. --- १. नाम कुँदिएको, छाप लगाउने औंठी; छाप। २. तर्पण आदि गर्दा लगाइने कुशको औंठी। ३. सिक्का।
मुद्रित --- वि. --- १. मुद्रण भएको; छपाइएको वा छापिएको। २. औंठी वा रबर छाप लगाइएको (कागतपत्र)।
मुनक्का --- ना. [अ. मुनक्क] --- ठुलो खालको किसमिस वा सुकाइएको अङ्गुर; दाख; मनक्का।
मुना- --- ना. [सं. मुण] --- बोट, बिरुवा, लहरा आदिमा निक्लेको कमलो मुन्टा वा पालुवा; मञ्जरी; मुनु; टुसो; पिपिरो।
मुनाफा- --- ना. [अ. मुनाफा] --- मालसामान खरिदबिक्री गर्दा आर्थिक दृष्टिबाट लागतभन्दा बढ्ता हुने लाभ; फाइदा; नाफा।
मुनाल- --- ना. [सं. मृणपाल] --- पहाडी भेगमा हुने, जिउभरि बुट्टा, घाँटीमा राम्रो कण्ठा र शिरमा कल्की हुने एक सुन्दर चरो; मोनाल।
मुनासिब- --- वि. [अ.] --- मनासिब; उचित; ठिक।
मुनि- --- ना.यो. [सं. मुण्डी] --- पिँधपट्टि; तल; मुनि; उँधो।
मुनि- --- ना. [सं.] --- १. वास्तु वा मूर्तिकलामा मात्रा वा अङ्गुलको सात गुना बराबरको नाप; दृष्टि, पाताल, धातु वा अब्धि बराबरको नाप। २. कुनै विषयवस्तुको मनन गर्ने व्यक्ति; मननशील व्यक्ति; ऋषि; तपस्वी; महात्मा; सन्त; भक्त; सन्न्यासी। ३. गहिरिएर विचार गर्ने स्वभाव भएको व्यक्ति। ४. अङ्गिरा, पुलस्त्य, भृगु, कर्दम आदि। ५. बुद्ध। ६. व्यास। ७. सातको सङ्ख्या।
मुनित्रय- --- ना. --- पाणिनि, कात्यायन र पतञ्जलि।
मुनिपुङ्गव- --- ना. --- महान् वा प्रमुख ऋषि।
मुनिम- --- ना. [अ. मुनीब] --- व्यक्तिगत संस्था, कोठी आदिको हिसाबखाताको काम गर्ने कर्मचारी।
मुनिमी- --- ना. --- १. मुनिमको काम वा पद। २. मुनिम हुनाको भाव वा स्थिति।
मुनियाँ- --- ना. --- गाढा खैरो रङको शरीरमा थोप्लाथोप्ला हुने फिस्टोजत्रो एकजातको राम्रो चरो।
मुनिव्रत- --- ना. [सं.] --- मुनि वा ठुला योगी महात्माहरूको प्रतिज्ञा; तपस्या।
मुनी- --- ना. [बा.बो.] --- भेडाबाख्राको माउ वा पाठो।
मुनीन्द्र/मुनीश्वर- --- ना. [सं.] --- १. धेरै ठुला ऋषि मुनिहरूमा श्रेष्ठ। २. गौतम बुद्ध। ३. शिव।
मुनु- --- ना. [सं. मुण] --- टुसो; पिपिरो; मुना।
मुन्टामुन्टी- --- ना. [मुन्टो (द्वि.)] --- धेरै मुन्टाको समूह।
मुन्टिनु- --- अ.क्रि. [मुन्टो इ+नु] --- १. कसैले घचेट्दा वा रिंगटा लाग्दा टाउकाले नै टेक्न पुग्नु; मुन्टाले टेक्नु; मन्टिनु; टाउकाको भर पर्नु। २. ठ्याक खानु, घोक्रिनु; निकालिनु। ३. बाउँटिनु; टेढिनु; भाँडिनु ।
मुन्टे --- वि. [मुन्टो+ए] --- मुन्टो निहुरेको; मुन्टिएको।
मुन्टे ठिंगुरो- --- ना. --- १. मुन्टो अडिने गर्दनको हाड। २. सजाय दिँदा अपराधीलाई गर्दनमा हालिने एक प्रकारको ठिंगुरो।
मुन्टो- --- ना. [सं. मुण्ड] --- १. शरीरको सबभन्दा माथिल्लो अवयव; टाउको; माथ; शिर। २. मुना; मुन्टा। ३. स्तन वा थुनको अग्रभाग वा टुप्पो; चुचुक।
मुन्ट्याइ- --- ना. [√ मुन्टि (+याइ)] --- मुन्टिने भाव, क्रिया वा प्रक्रिया।
मुन्ट्याइनु- --- क.क्रि. --- मुन्ट्याउने काम गरिनु; मुन्टाले टेक्ने पारिनु; मन्ट्याइनु; घोक्याइनु।
मुन्ट्याउनु- --- स.क्रि. / प्रे.क्रि. --- १. कापे हातले गर्धन अँठ्याई हुत्त्याउनु; घोक्याउनु; ठ्याक खुवाउनु; घोक्रेछुत्ती लाउन। २. मुन्टाले टेकाउनु; मुन्टाको भर पार्नु।
मुन्डा- --- वि. [सं. मुण्ड] --- १. कपाल नभएको; खुइले; मुडुलो। २. छानो नभएको (घर)। ना. ३. जोगी; सन्न्यासी।
मुन्तला- --- ना. [सादृश्य-सुन्तला] --- सुन्तलाको जातको अमलाजत्रो अमिलो हुने एक फलविशेष।
मुन्तिर- --- क्रि.वि. [मुनि+तिर] --- तलतिर; मनितिर।
मुन्दुम- --- ना. --- हे. मुन्धुम।
मुन्द्रा- --- ना. [सं. मुद्रा] --- खास गरी रिसका झमटमा देखिने मानिसका मुखको विशेष अवस्था; झोक (जस्तो- रिसमा मुन्द्रा फेर्नु)।
मुन्द्री- --- ना. --- स्त्रीहरूले कानमा लगाउने मुद्राकार सुनको गहना; सानो मुन्द्रा।
मुन्द्रे- --- वि. --- १. मुन्द्रा लाएको; मुन्द्रा भएको। २. मुन्द्रा परेको मुन्द्राजस्तो; मुन्द्राको छाँटको।
मुन्द्रो- --- ना. [सं. मुद्रिका] --- बुलाकी, कुण्डल, यार्लिङ, औंठी आदि कुण्डलाकार कुनै गहना।
मुन्धुम- --- ना. [भो. ब.] --- लिम्बूजातिको धर्मशास्त्र; मुन्धुम।
मुन्सी- --- ना. [अ. मुन्शी] --- १. खास गरेर अरबी, फारसी भाषामा लेखापढी गर्ने सरकारी कर्मचारी। २. पुराना खान्दानी राजघरानामा प्रायः अदालतसम्बन्धी लेखापढीको काम गर्ने कर्मचारी।
मुन्सीखाना --- ना. --- राणाशासनको समयमा परराष्ट्र- मन्त्रालयको काम गर्ने एक अड्डा।
मुफत- --- वि. [फा. मुफ्त] --- १. मूल्यबिनाको; सित्तै। क्रि.वि. २. काम न काजसित; बिनसित्ति; मफत; व्यर्थ।
मुफती- --- वि. --- त्यसै भेटिएको वा पाइएको; मुफतको।
मुफ्त --- वि. [फा.] --- हे. मुफत।
मुफ्ती- --- हे. मुफती।
मुबारक - --- वि. [अ.] --- मङ्गलकारी; शुभ। ना. २. शुभ अवसरमा बधाई दिँदा प्रयोग हुने शब्द।
मुबारकवाद - --- ना. --- बधाई; शुभकामना; फत्तेमुवारक।
मुबारकवादी - --- वि. --- बधाई दिने; शुभकामना दिने।
मुमा- --- ना. [सं. माता] --- आमा; माता।
मुमुक्षु- --- वि. [सं.] --- मोक्षका लागि प्रयत्नशील; मोक्षको चाहना गर्ने; सांसारिक जीवनबाट मुक्त हुन इच्छा राख्ने।
मुमूर्षा- --- ना. [सं.] --- १. मृत्युको चाहना; मर्ने इच्छा।
मुमूर्ष- --- वि. --- १. मरणासन्न; मर्ने आँटेको। २. मर्न चाहने; मरणेच्छुक; मृत्युकामी।
मुरकुल- --- ना. --- विशेषतया तराईतिर हुने एक प्रकारको लता।
मुरब्बा --- ना. [अ. मुरब्ब] --- बफाएर वा उसिनेर चास्नीमा डुबाइएको सुगन्धी फलको पाक।
मुरमुरिनु- --- अ.क्रि. [मुरमुर+इ+नु] --- १. भित्रभित्रै रिसाउनु; रिसले चुर हुनु। २. मुरमुराउने काम गरिनु।
मुरमुऱ्याइ- --- ना. --- मुरमुरिने भाव, क्रिया वा प्रक्रिया।
मुरमुऱ्याइनु- --- अ.क्रि. --- जङ्गिने पारिनु।
मुरमुऱ्याउनु- --- प्रे.क्रि. --- भित्रभित्रै क्रुद्ध पार्नु; मुरमुर तुल्याउनु।
मुरमुऱ्याहट --- ना. --- मुरमुरिने भाव, स्थिति, क्रिया वा प्रक्रिया।
मुरली- --- ना. [सं.] --- निगालो, बाँस वा काठद्वारा बनेको, लामो - छोटो विभिन्न प्रकारको हुने, औंला चाली विभिन्न स्वरमा फुकेर बजाइने एक बाजा।
मुरली निगालो- --- ना. --- औंलाजतिको मात्र डोलाइ र पातलो मोटाइ हुने, मुरली बनाउने काममा प्रयोग गरिने एक प्रकारको निगालो।
मुरली बाँस - --- ना. --- मदेसतिर पाइने, गोलाइ सानो र फेद-टुप्पो पनि झन्डै एकनासको मोटाइ हुने एक किसिमको बाँस।
मुरली मकै- --- ना. --- टुप्पामा चुच्चो हुने, भुट्दा खुबै फूल उठ्ने एक प्रकारको मकै।
मुरा- --- ना. [सं.] --- एक जातको गन्धयुक्त बुटी; गुदबुटी।
मुराद- --- ना. [अ. ] --- १. मनमा रहिरहेको अभिलाषा; कामना; मनोरथ; मनसुबा । २. भित्री आशय; अभिप्राय।
मुरादी- --- वि. --- मुराद राख्ने; अभिलाषी।
मुरारि/मुरारी- --- ना. [सं. मुरारि] --- मुर नामको राक्षसलाई मार्ने; कृष्ण।
मुरी- --- ना. [प्रा. मूड] --- १. नापतौलको भराइका पद्धतिमा बिस पाथी अन्न आदिको परिमाण। २. धेरै (मुरीमुरी धन्यवाद, मुरीमुरी प्रशंसा इ.)। ३. एक रोपनीको चारौं भाग; जवा।
मुरीपाथी- --- ना. --- अन्न सापटी लिँदा एक मुरी अनाजको पाथीका दरले लाग्ने ब्याज ।
मुरीबाली - --- ना. --- नयाँ बाली भित्र्याउँदा वर्षभरि फाली पिटेको र अरू हातहतियार बनाए वा मर्मत गरेको बापतमा कामीले प्रतिहल एक मुरीका दरले पाउने बाली।
मुरीभाउ- --- वि. --- साहै सस्तो।
मुरीभुस- --- ना. --- उमेर पुगेर पनि बुद्धि नपसेको मानिस।
मुरीमाना- --- एक माना बिउ लाग्ने जग्गामा एक मुरीका हिसाबले फल्ने बाली।
मुरुकमुरुक- --- क्रि.वि. [अ. मू. मुरुक्+अ (द्वि.)] --- १. खरो खालको खानेकुरो (मकै, चिउरा आदि) चपाउँदा आवाज आउने गरी। २. सुकेका वस्तु बराबर कुल्चिँदा वा भाँचिदा आवाज निस्केर ।
मुरुक्क- --- क्रि.वि. [अ. मू. मुरुक्क] --- १. खरो खालको वस्तु चपाउँदा वा कुल्चँदा शब्द आउने किसिमले। २. सुकेको ससानो वस्तु भाँच्ता वा भाँचिंदाको झै आवाज निस्केर ।
मुरुङ- --- ना. [अ. मू. मुरुङ्+अ] --- मसिनो साह्रो खानेकुरो (मकै, खट्टे
```
-------------------

-------------------
```
रम्बाँस --- ना. --- नाइलनको लुगाविशेष।
रम्बाँस --- ना. --- हात्तीबार; रामबाँस ।
रम्भा- --- ना. [सं.] --- १. केराको बोट; कदली। २. शिवकी शक्ति; गौरी। ३. स्वर्गका अप्सराहरूमध्येकी एक अप्सरा।
रम्भोरु- --- वि. --- १. केराको थामको आकारका पुष्ट र गोरो वर्णका तिघ्रा भएकी (स्त्री)। ना. २. त्यस्ती तरुनी स्त्री।
रम्य- --- वि. [सं.] --- १. अत्यन्त सुन्दर; मनोहर। २. रमणीय। ३. रमण गर्न योग्य ।
रम्यता- --- ना. --- रमाइलोपन; रमणीयता।
रम्य वन- ---  --- प्रायः ठिटाठिटीहरू मनोरञ्जन गर्न भेला हुने स्थल; मिलनकेन्द्र।
रम्रिनु- --- अ.क्रि. [राम्रो+इ+नु] --- राम्रो हुनु; सिँगारपटार हुनु।
रम्ग्राइँ- --- ना. --- राम्रोपना; राम्रो हुने क्रिया वा प्रक्रिया।
रम्ग्राइ- --- ना. --- रम्याइँ।
रम्ग्राइनु- --- क.क्रि. --- राम्रो तुल्याइनु।
रम्ग्राइलो --- वि. --- राम्रो तुल्याइएको जस्तो; राम्रो तुल्याइएको।
रम्ग्राउनु- --- प्रे.क्रि. --- राम्रो तुल्याउनु; राम्रो पार्न लाउनु।
रम्ग्राहट- --- ना. --- रम्ग्राइँ; रम्ग्राइ।
रयाल्नु- --- स.क्रि. [लयालु+नु] --- घुलनशील वा धुलो, पिठो आदि वस्तुलाई तरल पदार्थमा मिलाई वा धारा छुट्ने गरी हुँडल्नु; घोल्नु; रगेल्नु ।
रयालाइ- --- ना. --- रयाल्ने किसिम, क्रिया वा भाव।
रयालिनु - --- क.क्रि. --- रयालाइको योग्य पारिनु; घोलिनु; हुँडलिनु।
रयिनी- --- ना. [राय+ इनी] --- १. राय थरकी आइमाई, राय स्त्री। २. रायकी पत्नी।
रल्ल- --- वि. [सं. रत > प्रा. रअ+इल्ल] --- १. जिल्ल पर्ने खालको; बिलखबन्द परेको। २. जिल्ल; जिलाराम; वाल्ल। क्रि.वि. ३. जिल्ल परेर, वाल्ल भएर।
रल्लनु- --- अ.क्रि. --- १. जिल्लिनु। २. बेसुरो वा एकोहोरो हुनु; अधबेस्रो हुनु।
रल्लाइ- --- ना. --- रल्लने क्रिया वा प्रक्रिया।
रल्लाइनु- --- क.क्रि. --- रल्लने तुल्याइनु।
रल्लाउनु- --- प्रे.क्रि./स.क्रि. --- रल्लने तुल्याउनु।
रल्लाहट - --- ना. --- रल्लाइ।
रल्लिनु- --- अ.क्रि. --- १. रल्लनु; रल्लो हुनु। २. रल्लो होइनु। क.क्रि. ३. रल्लो पारिनु।
रल्लो- --- ना. [रल्ल+ओ] --- १. मादक तत्त्वले मत्त भएको व्यक्ति; होस र खुट्टा ठेगानमा नभएको व्यक्ति। वि. २. अर्धसिल्ली; अधबेस्रो; झल्लो।
रल्ल्याइ- --- ना. [√रल्लि +याइ)] --- १. रल्लिने भाव, क्रिया वा प्रक्रिया।[रल्ल्याउ+आइ] २. रल्ल्याउने भाव, क्रिया वा प्रक्रिया।
रल्ल्याइनु- --- क.क्रि. --- जिल्लाराम पारिनु।
रल्ल्याउनु- --- स.क्रि. --- जिल्ल्याउनु; जिल्लाराम पार्नु।
रल्ल्याहट- --- ना. --- रल्ल्याइ।
रल्ल्याहा - --- वि. --- १. रल्लो। २. रल्ल्याउने।
रव- --- ना. [सं.] --- १. कुनै व्यक्ति, प्राणी वा वस्तुबाट व्यक्त वा अव्यक्त रूपमा प्रकट हुने नाद; ध्वनि। २. शब्द; आवाज। ३. भनभनाहट; गुञ्जन।
रवानगी- --- ना. [फा.] --- हे. रवाना।
रवाना- --- वि. [फा.] --- १. कुनै ठाउँमा जानका निमित्त हिँडेको; प्रस्थित; रमाना। ना. २. एक ठाउँबाट अर्को ठाउँको प्रस्थान; यात्रारम्भ।
रवाना पुर्जी- --- ना. --- कार्यालयले कर्मचारी सरुवा हुँदा वा काजमा जाँदा यात्राको प्रमाणस्वरूप दिने कागज।
रवाफ- --- ना. [रवाब८ अ. रोब] --- १. कृत्रिम धाक; फुर्ती; ढाँचा; स्वाङ; रबाफ।
रवि- --- ना. [सं.] --- आदित्य; सूर्य।
रविमण्डल- --- ना. --- १. सूर्यका वरिपरि देखिने रातो विम्ब वा घेरो; सूर्यमण्डल। २. सौर ग्रहको समूह; सौरमण्डल।
रविवार- --- ना. --- प्रत्येक हप्ताका सातवटा वारमध्ये पहिलो वार; सोमवारभन्दा पहिलो र शनिवारभन्दा पछिल्लो दिन, आइतबार।
रविवासर- --- ना. --- रविवार; आइतबार।
रशना- --- ना. [सं.] --- १. कम्मरमा लगाउने साली आकारको आभूषण; नारीहरूको कन्धनी। २. लगौंटी अल्झाउन कम्मरमा लगाइने सूत्र; मौञ्जी। ३. पटुका; पेटी। ४. डोरी।
रशनोपमा- --- ना. --- अल‌ङ्कारशास्त्रका अनुसार उमपेय क्रमशः उपमानमा बदलिँदै गएर शृङ्खला तयार हुने एक अर्थालङ्कार।
रश्मि- --- ना. [सं.] --- १. चहकदार वस्तुबाट निस्कने किरण; प्रकाशमय वस्तुबाट निस्कने किरण; प्रकाश; ज्योति; चमक। २. रथ वा सादा घोडाका मुखबाट चालकका हातसम्म पुग्ने डोरी; चालकले घोडालाई वशमा राख्न प्रयोग गर्ने साधन। ३. घोडाको लगाम; गाडाको रास। ४. डोरी।
रस- --- ना. [सं.] --- १. आलो वा गिलो वस्तु निचोर्दा आउने द्रव पदार्थ; झोल। २. वन्य जरीबुटीका पात, बोक्रा, डाँठ, जरा र फूलसमेत पाँच अङ्गलाई कुटेर निचोर्दा आउने तरल पदार्थ। ३. जरीबुटी, वनस्पति आदिलाई उसिनेर निकालिने सार; जरीबुटीको काँडा। ४. रुख-बिरुवामा घाउ लगाएर निकालिने खोटो, चोप आदि कुनै प्रकारको तरल पदार्थ; निर्यास। ५. प्राणीका शरीरबाट निस्कने रगत, दुध, वीर्य, पसिना आदि। ६. अमरता प्रदान गर्ने सुधा; अमृत। ७. रक्सी; मदिरा। ८. प्राणीले खाएको भोजन पाचनथैलीमा पुगी रगत बन्नुभन्दा पहिले बन्ने तरल पदार्थ; शरीरका सप्त धातुमध्ये एक। ९. जल; पानी। १०. तरल पदार्थ; पन्यालो वस्तु; द्रव। ११. पानीमा घोलिएको चिनी, मिस्री, नुन आदिको घोल; मिश्रित झोल। १२. खाद्य वस्तु जिभ्रामा पर्दा जिभ्राले अनुभव गर्ने अमिलो, नुनिलो, पिरो, गुलियो, टर्रो, तितोसमेत छ प्रकारको स्वाद; षड्रस; रसनेन्द्रियले प्राप्त गर्ने आस्वाद। १३. साहित्यमा विभाव, अनुभाव र सञ्चारीभावका संयोगबाट प्रस्फुरण हुने शृङ्गार, वीर, करुण, हास्य, अद्भुत, भयानक, रौद्र, बीभत्स र शान्तसमेतका अनुभूतिगत नवरस। १४. कुनै वस्तुको सारतत्त्व; मुख्यत्तत्त्व। १५. आयुर्वेदीय पद्धतिअनुसार विभिन्न धातुहरूको भस्म बनाएर तयार गरिएको औषधी; रसादि । १६. पारो। १७. सिम्रिक।
रसकपुर- --- ना. --- १८. कामव्यवहारमा रसबस गर्ने व्यक्तिले पाउने आकर्षण; आन्तरिक रुचि। १९. कुनै कार्य गर्दा मिल्ने आत्मसन्तुष्टि। २०. रसरङ्ग; रासक्रीडा; केलि। २१. गणितज्योतिषमा ६ अङ्कको नाम; ६ अङ्कलाई बुझाउने शब्द। २२. वास्तु तथा मूर्तिकलाअनुसार ६ अमलको नापोलाई बुझाउने शब्द।
रसकपुर- --- ना. --- आयुर्वेदमा प्रयोग हुने एक सेतो धातु।
रसकेलि- --- ना. --- १. आमोदप्रमोद। २. रसरङ्ग। ३. मोजमज्जा।
रसकेसर- --- ना. --- कपुर; कर्पूर।
रसक्रीडा- --- ना. --- रसकेलि।
रसगरी --- ना. --- बेसारका जस्ता पात, तन्किएका काण्ड, दशदेखि तिस सेन्टिमिटर लामा, मालाआकारका पात हुने र पातकै टुप्पामा सेतो गुलाफी फूल फुल्ने, हिमालयतिर पाइने, आयुर्वेदमा गाईबस्तुका औषधीको रूपमा प्रयोग गरिने, अदुवाका समूहको एक बुटी।
रसगर्गी- --- ना. --- जरामा आलु जस्तै दाना लाग्ने, संयुक्त पात हुने, लहरामा बास्नायुक्त मसिना फूल फुल्ने र राता फल लाग्ने, आयुर्वेदका अनुसार काण्डको उपयोग दाँत दुख्दा र जराको उपयोग टाउको दुख्दा हुने एक लहरो।
रसगर्भ - --- ना. --- रसाञ्जन।
रसगोला- --- ना. --- दुध फटाएको छोक्रालाई गोलगोल पारी चिनीको चास्नीमा डुबाई बनाइने मिठाई; रसबरी।
रसज्ञ- --- वि. --- १. साहित्य वा आयुर्वेदमा वर्णन भएअनुसार रसको मर्मलाई फेला पारी पारख गर्न जान्ने; रसको महत्त्वलाई बुझ्ने। २. कला र साहित्यको मूल्यलाई हृदयदेखि कदर गर्न जान्ने; रसिक।
रसद- --- ना. [फा.] --- १. कुनै समूह, संस्था, सेना आदिका निमित्त व्यवस्था गरिने खाद्य सामग्री; रासन; अन्नपात; अनाज। २. सिधा; रसोद।
रसपानी- --- ना. --- खाने कुरा र पानी; अन्नपानी; खाद्यान्न र पेय जल।
रसदार- --- वि. [रस+दार] --- एकदमै रसयुक्त; रसैरस भएको; रसिलो।
रसधयँरो - --- ना. [रस+धयँरो] --- टोकरीटोकरी परेका राता फूल फुल्ने, फुस्रा हरिया रङका लाम्चा, मसिना पात हुने, बुटाबुटी परेका मसिना रुख हुने, प्रायः चार हजार फिटभन्दा कम उचाइमा मात्र हुने, प्रशस्त गुलियो रस भए पनि सीताको रगत ठानी मौरी बस्तैन भनी लोकले विश्वास गरिएको एक पोथ्रो।
रसधातु- --- ना. [सं.] --- १. शरीरमा रहेका सात धातुमध्येको एक धातु वा जलीयतत्त्व। २. पारो।
रसन- --- ना. [सं.] --- जिब्राले छोएर स्वाद विचार गर्ने कार्य; चखाइ।
रसना- --- ना. --- १. खाएका वस्तुको मिठोनमिठो, तितोपिरो आदि स्वाद थाहा पाउने अङ्ग; जिब्रो। २. रसको अनुभव; रसास्वादन।
रसनीय - --- वि. --- चाख्न योग्य; रस लिन योग्य।
रसनेन्द्रिय- --- ना. --- स्वाद लिने ज्ञानेन्द्रिय; जिब्रो।
रसप्राधान्यवाद- --- ना. [सं.] --- पूर्वीय काव्यशास्त्रका अनुसार शृ‌ङ्गार आदि रसलाई काव्यको आत्मा मान्ने र गुण, अलङ्कार आदिलाई बाहिरी तत्त्व मात्र मान्ने एक सिद्धान्त।
रसबरी- --- ना. [अङ. रासबरी] --- रसभरी; रसगोला।
रसबस- --- ना. [रस+बस] --- १. कुनै आकर्षणद्वारा जन्मिने अनुराग; प्रेम; आत्मीयता। २. बसाउठी; बसउठ; भेटघाट; मेलमिलाप; हिमचिम।
रसभरी- --- ना. [अङ. रासबरी] --- रसबरी; रसगोला (मिठाई)।
रसम- --- ना. [अ. रस्म] --- १. चालचलन; रीतिस्थिति। २. परिपाटी।
रसमरिवाज- --- ना. --- परम्परागत चालचलन, रीतिस्थितिको प्रचलन; बुढीरूढि ।
रसमाधुरी- --- ना. [सं.] --- रसभरीमा दही राखेर बनाइएको एक प्रकारको मिठाई।
रसमैत्री- --- ना. [सं.] --- १. दुई रसको उपयुक्त मेल; गुलियो, अमिलो, पिरो आदि नबाभने रसको मिलाप। २. परस्परमा विरोध नपर्ने रसको मिश्रण।
रसरङ्ग- --- ना. [सं.] --- १. आमोदप्रमोद, हर्ष, उत्सव आदिमा गरिने मनोरञ्जन; मन बहलाउने काम; रमिता। २. हँस्यौली; ठट्टा।
रसरङ्गवती- --- वि. --- रसले रँगिएकी; आमोद-प्रमोदमा मग्न (स्त्री.; रमाइली; मजाकी।
रसराज - --- ना. [सं.] --- १. साहित्यशास्त्रअनुसार नवै रसहरूमा श्रेष्ठ मानिने शृङ्गार रस। २. आयुर्वेदका अनुसार पारो।
रसवाद- --- ना. [सं.] --- १. रसलाई साहित्यको प्रमुख तत्त्व मान्ने एक साहित्यिक सिद्धान्त; रसप्राधान्यवाद। २. रसिलो वा ममतापूर्ण व्यवहार; प्रेमपूर्ण बातचित। ३. ख्यालठट्टा; रमझम।
रसवादी- --- वि. --- १. रसवादको अनुयायी। २. ठट्टा, रमाइलो आदि रुचाउने।
रसवान् - --- वि. [सं.] --- १. रसिलो; झोलदार; रसयुक्त। २. काव्यमा चाहिने रसले युक्त। ३. रसिक; ठट्‌यौलो।
रसविरोध- --- ना. [सं.] --- मिसाएको खण्डमा स्वाद बिग्रने, दुई वा दुईभन्दा धेर रसको एकअर्कासितको विरोध।
रसशास्त्र- --- ना. [सं.] --- १. साहित्यका अनुसार नवरसहरूको अध्ययन गर्ने एक शास्त्र। २. आयुर्वेदका अनुसार पारोको विविध प्रयोगबारे जानकारी गराउने शास्त्र। ३. रसायनशास्त्र।
रस सम्प्रदाय --- ना. [सं.] --- रसवादी सिद्धान्तको अनुसरण गर्ने आलोचकहरूको जमात; रसवादका अनुयायीको समूह।
रससिद्ध- --- वि. [सं.] --- रसको अभिव्यञ्जनमा सफल भएको; रसाभिव्यक्तिको काममा सफल।
रससिन्दूर- --- ना. [सं.] --- पारो र गन्धक मिलाई तयार गरिने एक रसौषध।
रसा- --- ना. [सं.] --- १. भूमि; पृथ्वी। २. नदी; सरिता। ३. रसातल।
रसाइ- --- ना. [सं. रसाउ (+आइ)] --- १. भाँडा आदि रसाएर टाल्ने क्रियाप्रक्रिया। २. रस आउने किसिम, क्रिया वा भाव।
रसाइन- --- ना. --- भाँडा आदि रसाएर टाल्ने शिल्प।
रसाइनु- --- अ.क्रि. --- १. रस आउने होइनु। २. रसिनु; रसिलो हुनु। क.क्रि. ३. रसाइन लगाइनु।
रसाइली- --- ना. [रसायल+ई] --- १. रसायल भन्ने ठाउँबाट आएको व्यक्ति। २. कामीहरूको एक थर।
रसाउनु- --- अ.क्रि. [रस+आउ+नु] --- १. रसले युक्त हुनु; रस भरिनु; रसिलो हुनु। २. रस तपतपाउनु; रस चुहिनु। ३. तरल पदार्थ अलिअलि गरेर निस्कनु। ४. मनमा दया आदि पलाउनु। स.क्रि. ५. खुसी तुल्याउनु; रिझाउनु, प्रसन्न पार्नु। ६. रसाइन लाउनु।
```
-------------------

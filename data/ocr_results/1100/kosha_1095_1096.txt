-------------------
```
राजभाषा- --- ना. [सं.] --- राष्ट्रको प्रशासनिक कामकाज वा लेखापढीका निमित्त प्रयोग गरिने भाषा; राज्यभाषा।
राजभोग- --- ना. [सं.] --- १. भात खान उत्तम मानिने, बास्नादार चामल हुने एक जातको धान। २. हलुवाईले तयार गर्ने एक प्रकारको मिठाई।
राजभोज- --- ना. [सं.] --- १. राजकीय स्तरमा प्रबन्ध गरिएको भोज। २. विशिष्ट अतिथिको सम्मानमा आयोजना गरिने सरकारी भोज।
राजमण्डूक- --- ना. [सं.] --- १. ठुलो जातको पानीभ्यागुतो; पाहा; ब्याङ। २. राजदरबारको मात्र आश्रय लिएर बाहिरी दुनियाँसित केही सरोकार नराख्ने व्यक्ति; राजाका निम्ति ज्यादै ठुलो भार बन्न पुगेको नामर्द व्यक्ति ।
राजमहल- --- ना. [सं. राज+ अ. महल] --- राजामहाराजाहरूको भवन; राजदरबार।
राजमहिषी- --- ना. [सं.] --- सत्तासीन राजाकी जेठी धर्मपत्नी; पटरानी; राजपत्नी; महारानी।
राजमाता- --- ना. [सं.] --- १. राजाकी आमा। २. नेपाल अधिराज्यका श्री ५ महाराजाधिराज सरकारका मुमा।
राजमार्ग- --- ना. [सं.] --- १. फराकिलो र लामो पक्की सडक; मूल सडक; राजपथ। २. टाढाटाढासम्म जाने पक्की सडक।
राजमुकुट- --- ना. [सं.] --- गद्दीनसिन राजाले शिरमा लगाउने शिरपेच; श्रीपेच।
राजमुद्रा- --- ना. [सं.] --- हे. लालमोहर। २. सरकारी छाप।
राजयोग- --- ना. [सं.] --- १. फलित ज्योतिषअनुसार राज्यको सुख र अधिकार प्राप्त गर्न पाउने ग्रहगतिको एक योग। २. पतञ्जलिको योगशास्त्रमा वर्णन गरिएको एक योगदर्शन।
राजरक्षक- --- वि. [सं.] --- राजाका वरिपरि रहेर अङ्गको रक्षा गर्ने व्यक्ति; अठपहरिया; बडीगार्ड; ए.डी.सी.।
राजराज- --- ना. [सं.] --- १. राजाहरूको राजा; सम्राट्; बादशाह। २. कुबेर । ३. चन्द्रमा।
राजराजेश्वर- --- ना. [सं.] --- १. बादशाह; सम्राट्; राजराज। २. राजन्य।
राजराजेश्वरी- --- ना. --- १. रणबहादुर शाहकी महारानी राजेश्वरीका स्मृतिमा स्थापना गरिएकी एक देवी। २. राजराजेश्वरकी पत्नी।
राजरोग- --- ना. [सं.] --- १. हे. क्षयरोग।
राजरोगी- --- वि. --- राजरोगले ग्रस्त।
राजर्षि- --- ना. [सं.] --- १. राजाका वंशमा उत्पन्न भएका महर्षि; क्षत्रिय कुलमा उत्पन्न भएका ऋषि २. राजा पनि ऋषि पनि भएको व्यक्ति (उदा.- जनक)। ३. राजपाट छोडेर ऋषि बनेको व्यक्ति (उदा.- विश्वामित्र)।
राजलक्षण- --- ना. [सं.] --- सामुद्रिक शास्त्रका अनुसार राजा हुने वा राजासमानको हुने लक्षण वा चिह्न; राजचिह्न। (उदा.- मैयाँसँग भेट्ने ती युवक राजलक्षणले युक्त भएका देखिन्थे।)
राजलक्ष्मी- --- ना. [सं.] --- १. राजा वा राष्ट्रको वैभव तथा शक्ति वा गौरव; राजश्री। २. राष्ट्रकी अधिष्ठात्री देवी।
राजलवट- --- ना. --- नेवार समुदायको एक उपाधि वा थर।
राजलिपि- --- ना. [सं.] --- कुनै देशको सरकारी कार्य, अदालत आदिमा लेखापढीको माध्यम भएर चलेको लिपि।
राजवंश- --- ना. [सं.] --- राजाको पहिलेदेखि चलिआएको वंश वा खानदान; राजाका सन्तान; राजकुल; राजघराना।
राजवंशी- --- वि. --- १. राजवंशमा उत्पन्न भएको। २. राजवंशसम्बन्धी; राजवंशको। ना. ३. नेपालीको एक थर; नेपालको झापा र मोरङमा बस्ने एक जाति।
राजवस्त्र- --- ना. [सं.] --- राजाहरूले विशेष अवसरमा बाहिरपट्टि पहिरने एक प्रकारको खुकुलो वस्त्र।
राजविद्या- --- ना. [सं.] --- राज्यको संरक्षण, सुदृढता तथा शासन-व्यवस्थासम्बन्धी कुशलता प्राप्त गर्ने विद्या; राजनीति।
राजविद्रोह- --- ना. [सं.] --- राजा वा राज्यप्रति गरिने विप्लव; राजद्रोह।
राजविद्रोही- --- वि. --- राजविद्रोह गर्ने; राजद्रोही।
राजविराज- --- ना. [सं.] --- सगरमाथा अञ्चलको सदर मुकाम र पूर्वी तराईको एक मुख्य वाणिज्यकेन्द्र।
राजवृक्ष- --- ना. [सं.] --- चिल्ला लामा पात हुने, छिनछिनेका जस्ता पहेंला झुप्पादार फूल फुल्ने, अनेक औषधीका निम्ति उपयुक्त एक वृक्ष वा त्यसैका गुलिया, बाटुला, काला चक्की हुने लौरीदार फल; अमलतास; बन्दरलौरी।
राजवैद्य- --- ना. [सं.] --- १. उच्चस्तरको वैद्य। २. राजदरबारमा औषधीउपचार गर्ने प्रमुख वैद्य।
राजश्री- --- ना. [सं.] --- राजा वा राज्यको शोभा तथा वैभव।
राजसंरक्षक- --- ना. [सं.] --- राजतन्त्रात्मक मुलुकमा राजाको नाबालक अवस्था वा लामो समयसम्मको अस्वस्थतामा राज्यको रेखदेख, व्यवस्था, सञ्चालन आदिको भार लिने व्यक्ति।
राजस- --- ना. [सं.] --- १. मनको कुनै किसिमको आवेग वा क्रोध; रजोगुण। २. राजाको पद वा सिंहासन। ३. राज्यको शासन गर्ने अधिकार। वि. ४. रजोगुणबाट उत्पन्न; रजोगुणी।
राजसत्ता- --- ना. [सं.] --- १. राज्यको शक्ति वा सामर्थ्ययुक्त स्वामित्व; प्रभुसत्ता; राज्याधिकार। २. राजतन्त्र।
राजसत्तात्मक- --- वि. --- राज्यको शासनप्रणाली, सिद्धान्त आदिमा राजाको सत्ता प्रधान रूपमा रहेको।
राजसदन- --- ना. [सं.] --- राजदरबार; राजप्रासाद; राजभवन ।
राजसभा- --- ना. [सं.] --- राजाहरूको वा राजाको उपस्थिति भएको भाइभारदारहरूसहितका गण्यमान्य व्यक्तिहरूको सभा; भारदारीसभा।
राजसिंहासन- --- ना. [सं.] --- राजतन्त्रात्मक मुलुकमा कुनै विशेष अवसरमा राजा बस्ने आसन; राजगद्दी।
राजसी- --- वि. [सं.] --- १. राजाहरूलाई सुहाउने वा राजाहरूको जस्तो; राजोचित। २. रजोगुणसम्बन्धी; रजोगुणको।
राजसेवक- --- ना. [सं.] --- १. राज्यको सेवा गर्ने व्यक्ति; राजकर्मचारी। २. राजाको सेवक।
राजसेवा- --- ना. [सं.] --- सरकारी विभिन्न पदमा बहाल रहेर गरिने राज्यको सेवा वा नोकरी । २. राजाको सेवा।
राजस्व- --- ना. [सं.] --- मालपोत, भन्सारमहसुल, विभिन्न कर वा शुल्क आदिका रूपमा राज्यलाई प्राप्त हुने धन।
राजस्व न्यायालय- --- वि. --- राजस्वसम्बन्धी सिलसिलामा उठेका मुद्दामामिलाको कारबाई गर्ने अदालत।
राजहंस- --- ना. [सं.] --- खुट्टा र चुच्चो रातो हुने ठुलोखाले एक जातको हाँस; रजहाँस। स्त्री. राजहंसी।
राज हुनु- --- अ.क्रि. --- आसन ग्रहण गर्नु; बस्नु (विशिष्ट आदरार्थी प्रयोगमा)। (उदा.- जुवाइँ साहेब, यता राज होस्।)
राजा- --- ना. [सं.] --- १. राजतन्त्रात्मक मुलुकमा वंशपरम्पराअनुसार उत्तराधिकार प्राप्त हुने तथा त्यहाँको शासन सञ्चालन गर्ने प्रमुख शासक। २. बालकप्रति स्नेह जनाउने शब्द। वि. ३. प्रमुख; विशेष।
राजाङ्क- --- ना. --- राजचिह्न; सरकारी छाप।
राजाज्ञा- --- ना. --- राजाबाट भएको आज्ञा वा हुकुम।
राजाधिदेव- --- ना. --- राजा वा प्रमुख शासकलाई निजी खर्चका निम्ति सरकारी कोषबाट दिइने रकम।
राजाम्र- --- ना. --- राजआँप ।
राजाश्रित- --- वि. --- राजाको आश्रयमा बाँचेको; राजाबाट आश्रित ।
राजिका- --- ना. [सं.] --- ठुला पात हुने, तरकारी खानमा प्रसिद्ध सागविशेष; रायो; रायोको साग।
राजी- --- ना. [अ.] --- १. कुनै कुरामा जनाइने सहमति; मन्जुरी। वि. २. मानेको; मंजुर; सहमत।
राजीखुसी- --- ना. --- १. मनोमानसँग गरिएको मन्जुरी र प्रसन्नता; खुसीराजी।
राजीनामा- --- ना. --- १. आफ्नो हकमा रहेको घर-जग्गा आदि बिक्री गरेर खुसीसाथ छोड्ने काम वा सो छोड्दा ऐननियमअनुसार लेखिदिने कागत। २. कुनै पनि कर्मचारी वा सङ्घसंस्थाका सदस्यहरूले अशक्तता वा परिस्थिति देखाई आफू रहेको पद, अधिकार आदि छोड्ने काम; त्यसरी छोड्दा सम्बन्धित अड्डामा प्रस्तुत गर्ने त्यागपत्र; इस्तिफा।
राजीबाजी- --- ना. --- परस्परमा प्रसन्नतापूर्वक भएको मन्जुरी; राजीखुसी।
राजु- --- वि. --- राजी।
राजेन्द्र- --- ना. [सं.] --- राजाहरूका पनि राजा; राजाधिराज।
राजेन्द्र वीरविक्रम शाह- --- ना. --- वि. सं. १८७० मा जन्मी १८७३ मा राजगद्दीमा बस्ने र वि. सं. १९३८ मा दिवङ्गत भएका नेपालका शाहवंशीय पाँचौं राजा।
राजै- --- ना. [राजा+ऐ] --- लोकव्यवहारमा राजा वा प्रिय व्यक्तिलाई सम्बोधन गरिने शब्द। (उदा.- कहिले भेट होला है राजै, यो जिन्दगानीमा। माधव घिमिरे।)
राजोपकरण- --- ना. [सं.] --- राजाका झन्डा, छत्र, चमर, दण्ड आदि चिह्न; राजचिह्न।
राज्ञी- --- ना. [सं.] --- १. बडामहारानी; पट्टमहिषी। २. राजसिंहासनमा बसेकी स्त्री।
राज्य- --- ना. [सं.] --- १. कुनै राजा वा शासनसत्ताका अधीनमा रहेको देश; मुलुक; राष्ट्र। २. कुनै ठुलो राष्ट्रअन्तर्गत स्वायत्तशासनको अधिकार पाएको भाग वा प्रदेश। ३. राजाको काम; रजाइँ; शासन।
राज्यच्युत- --- वि. --- राजसिंहासनबाट झिकिएको वा हटाइएको।
राज्यच्युति- --- वि. --- राज्यच्युत गर्ने कार्य, भाव वा अवस्था।
राज्यतन्त्र- --- ना. --- शासनपद्धति वा प्रणाली।
राज्यपरिषद्- --- ना. --- १. राष्ट्रका प्रधान शासकको अनुपस्थितिमा वा विशेष परिस्थिति आइपर्दा काम चलाउनका निम्ति गठित हुने विशिष्ट व्यक्तिहरूको सभा। २. विभिन्न राज्यले पारस्परिक हितका निम्ति गठन गरेको सङ्गठन।
राज्यपाल- --- ना. --- कुनै राष्ट्रअन्तर्गतका राज्यमा राष्ट्रप्रमुखको प्रतिनिधि भई शासनसूत्र सँभाल्ने व्यक्ति; गभर्नर ।
राज्यमन्त्री- --- ना. --- मन्त्रीभन्दा तल्लो र सहायक मन्त्रीभन्दा माथिल्लो तहमा रहने मन्त्री। राज्य लक्ष्मी ना. १. राजलक्ष्मी । २. नेपालको इतिहासमा प्रसिद्ध, राजेन्द्रवीरविक्रम शाहकी कान्छी रानी; देशमा राणा शासन सुरु भएको बखत (वि. सं. १९०३) की महारानी।
राज्यव्यवस्था- --- ना. --- कुनै राज्यको नियम, नीति वा सोहीअनुसार प्रशासकीय व्यवस्था मिलाउने सरकारी अङ्ग।
राज्यविप्लव- --- ना. --- राज्यमा हुने ठुलो विद्रोह वा क्रान्ति।
राज्यसंरक्षक- --- ना. --- हे. राजसंरक्षक।
राज्यसभा- --- ना. --- राज्यका निर्वाचित प्रतिनिधि रहने एक सभा; लोकसभाभन्दा भिन्न सभा।
राज्यसाक्षी- --- ना. --- आफूले क्षमा मागी सरकारी साक्षी भएर आफ्ना साथीहरूको अपराध प्रमाणित गराउन प्रहरीलाई सहयोग गर्ने व्यक्ति।
राज्यसिंहासन- --- ना. --- हे. राजसिंहासन।
राज्याङ्ग- --- ना. --- १. राज्यका अङ्गहरूको समूह-देश, राजा, मन्त्री, दुर्ग, बल, कोष र मित्र। २. राज्य वा राष्ट्रमा हुनुपर्ने भूमि, जनता, सरकार, प्रभुसत्ता आदि आवश्यक तत्त्व।
राज्याभिषेक- --- ना. --- नयाँ राजा पहिलोपल्ट विधिपूर्वक राजगद्दीमा बस्दा विभिन्न तीर्थबाट ल्याइएको तथा औषधीमिश्रित जलले मन्त्रपूर्वक गरिने अभिषेक एवं तत्सम्बन्धी उत्सव।
राज्यारोहण- --- ना. --- कुनै राजा पहिलोपल्ट विधिपूर्वक राजगद्दीमा बस्ने काम।
राज्योपकरण- --- ना. --- राजचिह्न; राजोपकरण।
राडिनु- --- अ.क्रि. [राडो+इ+नु] --- परस्परमा भित्रभित्रै द्वेष वा विरोध हुनु; राडो मच्चिनु; मुरमुरिनु।
राडी- --- ना. [भो. ब.] --- घरेलु उद्योगका रूपमा प्रायः नेपाली ऊनबाट बुनिने, काम्लोजस्तो खस्रो, बिछ्‌याइने वस्त्र।
राडीडसना- --- ना. --- १. राडी र डसना। २. गतिलो ओछ्यान।
राडीपदुवा- --- वि. --- १. काम पार नलगाई राडीमा मात्र बसेर गफिने; साहै अल्छी। २. डरछेरुवा; पानीआन्द्रे।
राडीपाखी- --- ना. --- १. राडी र पाखी। २. सामान्य ओढ्नेओछ्याउने।
राडो/राढो- --- ना. [√ रडाको] --- आपसआपसमा भएको द्वेष वा विरोध; परस्परको चर्को झगडा; रडाको; हल्ला।
रड्याइ- --- ना. --- राडो झक्ने वा राडिने क्रिया वा प्रक्रिया।
राढिनु- --- अ.क्रि. [राढो+इ+नु] --- हे. राडिनु।
राणा- --- ना. [सं. राज्ञ] --- १. नेपालमा वि. सं. १९०३ मा शासनसत्ता आफ्नो हातमा लिने जङ्गबहादुरदेखि चलेको कुँवर थरका राणा प्रधानमन्त्री (तीन सरकार) का वंशजहरूको उपाधि। २. भारतको
```
-------------------

-------------------
```
यान्त्रिक --- वि. [सं.] --- १. यन्त्रका सहायताले काम गरिने; यन्त्रसम्बन्धी; कलपुर्जाका भरमा काम गर्ने। २. कृत्रिम; स्वाडे; बनावटी।
यान्त्रिकता- --- ना. --- १. यान्त्रिक हुने गुण, स्थिति वा प्रक्रिया। २. मान्छेका बौद्धिक र चेतनात्मक गुणलाई निष्क्रिय बनाई केवल मिसिनका भरमा काम चलाउने पद्धति; यन्त्रको दास हुने परम्परा वा परिपाटी।
यान्त्रिक भौतिकवाद- --- ना. --- भौतिकवादको वैज्ञानिक यन्त्रप्रति आवश्यकताभन्दा धेर आस्थावान् हुने परिपाटी।
यान्त्रिक विधि- --- ना. --- यन्त्रको सहायताले कुनै काम गर्ने प्रक्रिया।
यान्त्रिक सभ्यता --- ना. --- यन्त्रमा आश्रित अचेलको आधुनिक सभ्यता।
यान्त्रिकीकरण- --- ना. --- कुनै पनि कार्य यान्त्रिक किसिमले गर्नका निम्ति यन्त्र जुटाउने व्यवस्था।
यापन/यापना- --- ना. [सं.] --- १. निर्वाह गराइ; निर्वाह; कामचलाइ; खेपाइ। २. जीविका; जीविकोपार्जन।
यापित- --- वि. [सं.] --- यापन वा यापना गरिएको।
याबो- --- ना. [एको] --- डन्डीबियो खेलमा जित्नेले प्वाइन्ट गन्दा एकलाई बुझाउने शब्द; एको।
याम- --- ना. [सं.] --- १. प्रचलित घडीका हिसाबले तीन घण्टा र पानीघडीका हिसाबले साढे सात घडीको समय; प्रहर। २. समय; काल। ३. बेलाबखत; मौसम।
याम टाइम- --- ना. --- बेलाबखत; बेलामौका।
यामल- --- ना. [सं.] --- १. जम्ल्याहा शिशु। वि. २. यमलसम्बन्धी।
यामान- --- वि. --- १. आफूले सोचेभन्दा बढ्‌ता ठुलो; स्वाभाविकता वा आवश्यकताभन्दा धेरै ठुलो। २. अत्यन्त वजनदार; गहकिलो।
यामानको --- वि. --- यामान।
यामिक- --- ना. [सं.] --- १. पालैपालो गरी बदलिने पहरेदार; समयसमयमा फेरिने पाले। वि. २. यामसम्बन्धी; समय- सम्बन्धी।
यामिक मार- --- ना. --- खास समयमा खास जातिको पोथीले भाले खोज्ने प्राकृतिक प्रक्रिया।
यामिनी- --- ना. [सं.] --- १. रात; रात्रि। २. हलेदो। ३. यमकुलकी नारी; यमी। वि. ४. यमसम्बन्धी; गतिसम्बन्धी; मृत्युसम्बन्धी। ५. यायावरीय।
याम्य- --- ना. [सं.] --- १. धर्मराजका प्रतिहार; यमदूत। २. दक्षिण दिशा; यमराज स्वामी भएको दिशा। ३. वरुणका छोरा मानिने एक ऋषि; अगस्त्य ऋषि। ४. मलयाचलमा हुने चन्दन। वि. ५. यमसम्बन्धी। ६. धर्मराजसँग सम्बन्धित दिशाको; दक्षिणतिरको।
यायावर- --- वि. [सं.] --- १. जीवनभर विभिन्न ठाउँमा घुमिरहने; फिरन्ते। ना. २. सन्न्यास आश्रमको योगी; महन्त। ३. अश्वमेध यज्ञमा छोडिएको घोडा। ४. घुमन्ते जाति।
यार- --- ना. [फा.] --- १. मन मिलेको साथी; हितले खाएको मित्र; दोस्त। २. अर्काकी स्त्रीसँग अनैतिक सम्बन्ध राख्ने व्यक्ति; गुन्डो; जार।
यारलम्फा- --- ना. [अङ्. एयर+ल्याम्प] --- हावाको छिराइ र निस्काइ चिमदार एक प्रदीप, लम्फा।
यारिङ- --- ना. [अङ् इयरिङ्] --- कानका लोतीमा तुलुङ झुन्डिने हिसाबले लगाइने गहना; कानका लोतीमा लाइने झुम्के गहना; यार्लिङ।
यारैसिजै- --- ना. [सं. आदर्शिका] --- १. प्राचीन कालमा आफ्नो अनुहार हेर्ने काममा प्रयोग गरिने साधन; ऐनाको काम लिइने साधन। २. घृतच्छाया।
यार्चागुम्बा/यार्चागुम्बु- --- ना. [तिब्ब.] --- शिरतिरको अङ्ग झार झै र पाउतिरको अङ्ग किराको झै हुने एक हिमाली वा तिब्बती डुलन्ते झार; तागतको औषधीका रूपमा व्यवहार गरिने त्यसैको सुकुटी।
यार्लिङ --- ना. [अड्. इयररिङ] --- कानका लोतीमा लर्कने हिसाबले लगाइने झुम्के गहना; यारिङ।
यार्सागुम्बा- --- ना. [तिब्ब.] --- हे. यार्चागुम्बा।
याल- --- ना. [तुर्क.] --- घोडा, सिंह आदिका गर्दनमा पलाउने लामालामा बाक्ला भुत्ला; जगर।
यावत्- --- क्रि.वि. [सं.] --- १. कुनै विषय वा वस्तुको निश्चित रेखासम्म; जहाँसम्म। २. जबसम्म; जुन समयसम्म। ३. जति परिणामसम्म। वि. ४. जति; जुन परिमाणको। ५. सबै नै; तमाम; भएभरिको ।
यावन्त- --- वि. [सं.] --- भएभरको सबै; सम्पूर्ण; यावत्।
यासोक्यानी- --- ना. [भो.ब. यासोक+यानी] --- लिम्बू जातिकी एक प्रसिद्ध देवी; पाँचथरको यासोक भन्ने ठाउँमा अवतार लिएकी भनी प्रसिद्ध भएकी लिम्बू संस्कृतिकी एक देवी।
यिन- --- सर्व [यी] --- 'यिनी' सर्वनामको तिर्यक् रूप (जस्तै- यिनलाई, यिनले, यिनको आदि।)।
यिन ताक- --- क्रि.वि. --- अचेलभरि; आजकल ।
यिनी- --- सर्व [ सं. एतानि] --- १. 'यो' सर्वनामको बहुवचनको रूप। २. सम्मान, आदर, श्रद्धा आदि बुझाउने तृतीयपुरुष सर्वनाम; यी महानुभाव।
यी- --- सर्व [सं. यः (यो)+ई] --- 'यो' सर्वनामको बहुवचन वा आदरार्थमा प्रयोग हुने रूप; यिनी।
यूँ- --- ना. [भो.ब.] --- कुनै गहनाहरूका बिचमा जड्ने काममा प्रयोग गरिने प्रायः हरियोमिश्रित रङको निलो हिमाली वा भोटेली पत्थर।
यूँ --- वि. [यहाँ+ऊ] --- १. याँमानको। क्रि.वि. २. याँ।
युक्त- --- वि. [सं.] --- १. दुई वा दुईभन्दा बढी वस्तु अथवा तत्त्वहरू जोरिएको; मिलेको; संयुक्त। २. युक्तिसङ्गत; समुचित; उचित। ३. साथैमा रहेको; सहितको; पूर्ण (स्नेहयुक्त, भावयुक्त इ.)। ना. ४. योगाभ्यास गरेको योगी।
युक्तरूप- --- ना. --- संयुक्त अवस्थाको रूप; मिश्रित रूप।
युक्ति- --- ना. [सं.] --- १. कुनै पनि समस्याको समाधान गर्ने उपाय; जुक्ती। २. कौशल; चातुर्य। ३. कुनै विषय प्रस्तुत गर्न आवश्यक पर्ने बठ्याइँ; तर्क। ४. एकभन्दा बढ्ता तत्त्वहरूको संयुक्त रूप; योग; मिलन। ५. चालढाल; तौरतरिका। ६. अलङ्कारशास्त्रका अनुसार कुनै तरिकाले रहस्यमय चेष्टालाई लुकाउने प्रसङ्गको वर्णन गर्दा पर्ने एक अर्थालङ्कार। ७. औचित्य।
युक्तिपूर्णता --- ना. --- युक्तियुक्त अवस्था; उपाय प्राप्त भएको अवस्था।
युक्तिमूलक- --- वि. --- युक्ति वा तर्कले उचित ठहरिने; बुद्धिसङ्गत।
युक्तियुक्त- --- वि. --- तर्कपूर्ण; युक्तिसङ्गत।
युक्तिसङ्गत- --- वि. --- युक्ति वा तर्कहरू पूरै मिलेको; युक्तिपूर्ण; युक्तियुक्त।
युक्तिसम्मत --- वि. --- उपायसहितको; तर्कसम्मत; तथ्यमा आधारित।
युक्त्याभास- --- ना. [सं.] --- बाहिरबाट हेर्दा बुद्धिमत्तापूर्ण लाग्ने तर वास्तवमा तथ्यहीन कुरो झुक्किएर सही देखिने गरी पर्ने भान; आभास मात्रमा आधारित उपयुक्तता।
युक्लिप्टस- --- ना. [अङ् युकिलिप्टस] --- सेता र चिल्ला परेका फेद वा हाँगा हुने, मसिना लाम्चा र हल्का हरिया पात हुने एक वृक्षविशेष; मसलाको वृक्ष।
युग- --- ना. [सं.] --- १. जुनसुकै दुईवटा वस्तुको समूह; जोडा; युग्म। २. लोकसंस्कारअनुसार बाह्र वर्षको समयावधि। ३. रथ, हलो, गाडी आदिमा नारिने गोरुका काँधमा लगाइने जुवा। ४. पौराणिक कालविभाजनअनुसार सत्य, त्रेता, द्वापर र कलिमध्ये कुनै एक। ५. समय; बेलाबखत; जमाना। ६. इतिहासमा कुनै महत्त्वपूर्ण घटना, कार्य, व्यक्ति आदिद्वारा प्रभावित एवं संज्ञित कालावधि (जस्तै- पौराणिक युग, पाषाणयुग, शाहयुग इ.)। ७. वास्तु तथा मूर्तिकलामा चार इन्च बराबरको नापो।
युगचेतना --- ना. --- युगअनुकूलको चेतना; युगसुहाउँदो वा युगअनुसारको ज्ञान; युगबोध।
युगधर्म- --- ना. --- कुनै पनि समयमा अनुकूल ठानिई चल्दै गरेको धर्म; युगअनुसारको धर्म।
युगनायक- --- ना. --- युगलाई उचित मार्गमा हाँक्ने प्रतिभा; कुनै निश्चित समयका लागि प्रमुख मानिने व्यक्तित्व।
युगपुरुष- --- ना. --- कुनै निश्चित समयका सीमाभित्र महान् व्यक्तित्व स्थापित गर्न सफल भएको व्यक्ति; युगनायक।
युगप्रवर्तक- --- वि. --- नयाँ मान्यता र मूल्य स्थापित गरी युगलाई नै नयाँ मोडमा हिँडाउने; युगलाई नयाँ दिशा दिने; नयाँ युगको प्रवर्तन गराउने।
युगभाग- --- ना. --- सारा युगहरूको कुनै एक चरण।
युगल- --- वि. [सं.] --- १. जोडिएको; जोल्टिएको; जोडा। २. जुम्ल्याहा; युग्म; यमल।
युगलगीत- --- ना. --- प्रेमी-प्रेमिका मिलेर गाइने गीत; जुहारी।
युगसापेक्ष- --- वि. [सं.] --- युगसित सम्बन्धित; युगानुकूल।
युगसापेक्षता --- ना. --- युगानुकूल हुने गुण वा विशेषता।
युगादि- --- ना. [सं.] --- १. युग वा विश्वसृष्टिको प्रारम्भ; सृष्टिको थालनी। २. युगको पहिलो दिन; सृष्टि सुरु भएको दिन।
युगादि नवमी- --- ना. --- १. कार्तिक शुक्ल पक्षको नवमी तिथि; कुष्माण्ड नवमी (त्यस दिन अमलाका फेदमा भात पकाएर वनभोज खाइन्छ)।
युगानुकूल- --- वि. [सं.] --- समयअनुसारको; जुन समयमा जस्तो कुरा राम्रो मानिन्छ त्यस्तो; युगसुहाउँदो।
युगानुयुग- --- क्रि.वि. [सं.] --- १. अनेकौँ युग बितिसक्दासम्म; युगौँसम्म; अनन्त प्रवाहसम्म। ना. २. एकपछि अर्को गर्दै बित्ने युगहरूको समुदाय।
युगान्त- --- ना. [सं.] --- १. कुनै निश्चित मानिने समयको समाप्ति; युगको अन्तिम समय। २. सृष्टिको प्रलय।
युगान्तक- --- वि. --- १. युगलाई नष्ट पार्ने। २. एक युग समाप्त गरी अर्को युग ल्याउने।
युगान्तकारी- --- वि. --- युगान्तक ।
युगान्तर- --- ना. --- १. दोस्रो युग; अर्को युग। २. युगपरिवर्तन। ३. समय परिवर्तन।
युगोचित- --- वि. [सं.] --- समयअनुसारको; जुगजमाना सुहाउँदो; युगानुकूल।
युगौँ- --- ना. [सं. युग+औं] --- १. अनेक युग। क्रि.वि. २. जुगानजुग।
युग्म --- वि. [सं.] --- १. जोडा; युगल; जुम्ल्याहा। २. अन्योन्याश्रित सम्बन्ध भएका; युगल; द्वन्द्व। ना. ३. बाह्र राशिमध्ये तेस्रो राशिको नाम; मिथुन ।
युग्मक- --- वि. --- १. जोडा; जुम्ल्याहा; युग्म। २. एकअर्कामा सम्मिलित हुने। ना. ३. स्त्रीपुरुषका रजबीजाणुको मेल भएको अवस्था।
युग्मज --- वि. --- जुम्ल्याहा ।
युत- --- वि. [सं.] --- १. मिलेको; संयुक्त। २. सहित; युक्त।
युद्ध- --- ना. [सं.] --- परस्परविरोधी दुई दलका बिचमा एकले अर्कालाई दमन गर्ने, हराउने, मार्ने आदि उद्देश्यले गरिने आक्रमण; लडाइँ; सङ्ग्राम; जुद्दे; कटक।
युद्धक्षेत्र- --- ना. --- परस्परका विपक्षीहरू भिड्ने ठाउँ; लडाइँ भएको वा हुने ठाउँ; युद्धभूमि ।
युद्ध परिषद्- --- ना. --- युद्ध थाल्ने, सञ्चालन गर्ने उद्देश्यले गठन गरिएको विशेष समिति।
युद्धपोत- --- ना. --- जलक्षेत्रमा युद्ध गर्दा पानीमुनि भित्र भित्र पनि हिँड्ने लडाकु नाउ; लडाकु सानो पानीजहाज वा मोटर।
युद्धबन्दी- --- ना. --- युद्धका समयमा शत्रुपक्षले पक्डेर थुनेको विपक्षी सेना वा योद्धा।
युद्धभूमि --- ना. --- युद्धक्षेत्र; रणक्षेत्र।
युद्धविद्या- --- ना. --- युद्धसम्बन्धी शस्त्रास्त्र प्रयोगसँग सम्बन्धित विद्या; सामरिक विज्ञान।
युद्धविराम- --- ना. --- परस्परबाट चर्केको लडाइँलाई रोक्ने काम; विभिन्न उपायले युद्धलाई रोक्ने काम।
युद्धविराम रेखा- --- ना. --- युद्धविराम गर्दा तोकिएको हदबन्दी।
युद्धवीर- --- ना. --- १. युद्ध गर्ने काममा ठुलो पराक्रम देखाउने व्यक्ति। २. वीररस प्रधान हुने नाटक, काव्य आदिमा रहने नायक; दानवीर, धर्मवीर र युद्धवीर यी तीनमध्ये तेस्रो वीर । ३. युद्धसम्बन्धी वीरता प्रदर्शन हुने कृतिको नायक।
युद्धशास्त्र --- ना. --- युद्धविद्या।
युद्धस्थगन- --- ना. --- १. युद्ध चर्किरहेका बेलामा स्थायी वा अस्थायी सम्झौता हुनुभन्दा पनि पहिले नै युद्ध रोक्नुपर्ने स्थिति; लडाइँ बन्द गर्नुपर्ने अवस्था। २. अस्थायी युद्धविराम।
युधिष्ठिर- --- ना. [सं.] --- महाभारत, पुराण आदिका अनुसार पाण्डुराजाकी
```
-------------------

-------------------
```
म्यानेजर- --- ना. [अङ् ] --- कुनै संस्थान, निगम, भोजनालय आदिका मुख्य व्यक्ति वा पदाधिकारी; प्रबन्धक; व्यवस्थापक।
म्यानेजिङ- --- वि. [अङ्. ] --- कामको प्रबन्ध गर्ने; कामको व्यवस्थासम्बन्धी।
म्यानेजिङ एजेन्ट- --- ना. --- सम्बन्धित ठाउँहरूमा गई प्रबन्ध मिलाउने व्यक्ति; प्रबन्ध मिलाउने गुमस्ता।
म्यानेजिङ डाइरेक्टर- --- ना. --- महाप्रबन्धक; प्रमुख व्यवस्थापक।
म्यान्जो- --- ना. --- लामो बसिबियाँलो।
म्यारिड प्रिन्ट- --- ना. [अङ् ] --- चलचित्रकलामा दृश्य र ध्वनिको सम्मिश्रण गरिएको रिल।
म्युजियम - --- ना. [अङ् ] --- १. ऐतिहासिक, पुरातात्त्विक, सांस्कृतिक तथा सार्वजनिक महत्त्वका मूर्ति, कला आदिको सङ्ग्रहालय; अजायबघर। २. राष्ट्रिय सङ्ग्रहालय।
म्युनिसिपल- --- वि. [अङ् ] --- नगरपालिकासम्बन्धी।
म्युनिसिपलिटी- --- ना. --- नगरपालिका।
म्रियमाण- --- वि. [सं.] --- मर्न लागेको; मरणोन्मुख।
म्लान- --- वि. [सं.] --- १. ओइलाएको; सेलाएको; थाकेको। २. कमजोर; निर्धा; दुर्बल। ३. उदास; खिन्न। ४. फोहोर; मैलो।
म्लानता - --- ना. --- म्लान हुनाको भाव, क्रिया वा अवस्था।
म्लेच्छ- --- वि. [सं.] --- १. संस्कृत भाषा नबोल्ने (जाति); अनार्य जाति। २. आर्य धर्मको पालना नगर्ने। ३. नीच; अधम । ४. पापी। ५. फोहोरी।
म्वाइँ- --- ना. --- प्यारो गरेर कसैको गाला आदि कुनै अङ्ग चुम्ने काम; चुम्बन।
म्वाइँ खानु --- टु. --- १. चुम्बन गर्नु। २. अतिशय प्यार देखाउनु
म्वाल्या- --- वि. --- धेरै; थुप्रै; मनग्य; प्रशस्त।
य- --- १. --- देवनागरी वर्णमालाका व्यञ्जनवर्णमध्ये छब्बिसौं वर्ण; तालव्य, अन्तःस्थ, सघोष, अल्पप्राण अर्धस्वर (इकार र अकारको सन्धि)। २. लेख्य रूपमा सो ध्वनि वा वर्णको प्रतिनिधित्व गर्ने लिपिचिह्न; बुढो य।
यँका- --- ना. [नेवा.] --- तारबाजामध्येको एक बाजा।
यचाँ- --- ना. [नेवा.] --- नरिवल, सुपारी आदि ताछ्ने हतियार।
यकार- --- ना. [सं.] --- अन्तःस्थ वर्णसमूहको पहिलो अक्षर; 'य' अक्षर।
यकिन- --- ना. [अ. यकीन] --- १. कुनै कामकुराको पक्कापक्की; निधो; ठहर; अठोट । २. विश्वास; पत्यार।
यकिनन्- --- क्रि.वि. --- १. विश्वासपूर्वक; ठहऱ्याएर। २. निस्सन्देह, अवश्य नै।
यकृत्- --- ना. [सं.] --- पेटभित्र फोक्सोमनि दायाँपट्टि रहने एक भित्री अङ्ग; कलेजो (जसले खाएका वस्तुहरू पाचन गर्दछ)।
यक्ष- --- ना. [सं.] --- १. देवयोनिका विविध भेदमध्ये एक। २. कुबेरका प्रजागण। ३. कुबेर। ४. राई जातिको एक भेद; याखा।
यक्षपति- --- ना. --- यक्षहरूको राजा; कुबेर।
यक्षप्रश्न- --- ना. --- ज्यादै कठिन प्रश्न; उत्तर दिन नसके ज्यान दिनुपर्ने सवाल।
यक्ष मल्ल --- ना. --- भक्तपुरमा वि. सं. १४८४ देखि १५३४ सम्म पचास वर्ष उपत्यका र त्यसका अधीनस्थ इलाकाको शासन गर्ने मल्लकालीन एक राजा।
यक्षराज - --- ना. --- कुबेर।
यक्षिणी/यक्षी- --- ना. --- १. यक्षजातिकी स्त्री; यक्ष नारी। २. कुबेरकी स्त्री। ३. दुर्गाको एक अनुचर शक्ति।
यगण- --- ना. [सं.] --- छन्दशास्त्रअनुसार प्रत्येक तीन अक्षरमा पहिलो लघु र पछिल्ला दुई गुरु पर्ने एक गण; छन्दशास्त्रमा ISS चिह्नद्वारा सङ्केत गरिने एक गण।
यजन- --- ना. [सं.] --- १. यज्ञ, होम आदि गर्ने काम। २. यज्ञस्थान।
यजमान- --- ना. [सं.] --- १. वैदिक विधिद्वारा ब्राह्मणमार्फत यज्ञ आदि धार्मिक कार्य गर्ने व्यक्ति; यजमान। २. यज्ञ गर्नेगराउने व्यक्ति; यष्टा; कर्ता। ३. महादेवका अष्टमूर्तिमध्ये एक।
यजमानी- --- ना. --- १. यजनक्रिया; पुरोहित्याइँ; पुरेत्याइँ; जजमानी। २. यजमानकी पत्नी; जजमान्नी।
यजु- --- ना. [सं.] --- चार वेदमध्येको दोस्रो वेद; यजुर्वेद।
यजुर्वेद- --- ना. [सं.] --- प्रसिद्ध चार वेदमध्ये यज्ञयागादिका विधिको विस्तृत वर्णन भएको एक वेद वा शुक्लयजुर्वेद र कृष्ण-यजुर्वेद दुई भेदमा विभक्त दोस्रो वेद; चार वेदमध्येको एक वेद, यजुः।
यजुर्वेदी- --- वि. --- १. यजुर्वेदअनुसार कार्य गर्ने; यजुर्वेदका विधिहरूको पालन गर्ने; यजुर्वेद जान्ने। ना. २. ब्राह्मण, क्षत्रिय आदिको एक शाखा।
यजुर्वेदीय- --- वि. --- १. यजुर्वेदसम्बन्धी; यजुर्वेदको । २. यजुर्वेद जान्ने; यजुर्वेदी। ३. यजुर्वेदअनुसार काम गर्ने।
यज्ञ- --- ना. [सं.] --- १. देवताहरूको प्रसन्नताका लागि वैदिक विधिले गरिने हवन, पूजन, जप, पाठ आदि धार्मिक कार्य। २. दान, धर्म, लोकोपकार आदि उद्देश्यले गरिने शुभ कार्य। ३. अग्निदेवता। ४. विष्णु।
यज्ञकर्म- --- ना. --- हवन आदि गरिने कार्य; यज्ञ।
यज्ञकुण्ड- --- ना. --- वैदिक विधिले अग्निसंस्कार गरी हवन गर्नका निम्ति आगो बाल्ने खाडल; होमको आगो बाल्ने कुण्ड।
यज्ञपति- --- ना. --- १. विधि जान्ने ब्राह्मणलाई बोलाई वैदिक विधानले यज्ञ गराउने व्यक्ति; यजमान। २. विष्णु।
यज्ञपशु- --- ना. --- यज्ञमा बलि चढाइने मृग, छाग आदि पशु।
यज्ञपात्र- --- ना. --- यज्ञयागादिका काममा उपयोग गरिने, विभिन्न प्रकारका धातु, काठ आदिका भाँडाबर्तन (सुरो, घृतपात्र, चरुपात्र, चमर आदि)।
यज्ञभूमि- --- ना. --- यज्ञ गर्नाका लागि तयार गरिएको ठाउँ; यज्ञस्थल।
यज्ञमण्डप- --- ना. --- यज्ञ गर्नका निम्ति ध्वजा, पताका, तोरण, चौकाचँदुवा आदिद्वारा सुसज्जित गरिएको मण्डप।
यज्ञशाला- --- ना. --- १. यज्ञ गरिने घर वा स्थान। २. यज्ञमण्डप।
यज्ञशेष- --- ना. --- यज्ञ गरेर बाँकी रहेको वस्तु; यज्ञमा प्रयोग गरेर बचेको सामान।
यज्ञसूत्र- --- ना. --- जनै; यज्ञोपवीत।
यज्ञागार- --- ना. --- यज्ञशाला।
यज्ञाङ्ग- --- ना. --- १. यज्ञका सरसामान। २. डुम्री वृक्ष।
यज्ञीय- --- वि. --- १. यज्ञसम्बन्धी। २. यज्ञका निम्ति उपयुक्त।
यज्ञेश्वर- --- ना. --- यज्ञका स्वामी; विष्णु।
यज्ञोपवीत- --- ना. [सं.] --- १. द्विजजातिले गलामा धारण गर्ने यज्ञसूत्र; जनै। २. यज्ञोपवीत धारण गर्नका निम्ति गरिने संस्कार, उपनयन; व्रतबन्ध।
यज्ञ संस्कार- --- ना. --- उपनयनसम्बन्धी संस्कार; व्रतबन्ध।
यता- --- क्रि.वि. [सं. अत्र] --- उताको विपरीत पर्नेतिर; यसतर्फ; आफूतिर; वर।
यताउता- --- क्रि.वि. --- १. यता र उता; वरिपरि; जतासुकै। २. यतै आसपासमा; नजिकै; छेउछाउमा । ना. ३. गोलमाल, हराई वा मासिई भएको हिनामिना । वि. ४. छरपुस्ट, छरिएको। ५. छारस्ट; नष्ट।
यताउति --- क्रि.वि. --- १. यतै वरिपरि; अगलबगल; नजिकै; वरतिर-परतिर। २. जताततै; सर्वत्र। वि. ३. जतासुकै अस्तव्यस्त रूपमा छरिएको; थथालिङ्ग भएको। ना. ४. काम महत्त्वपूर्ण नभए पनि त्यसका लागि गरिने अलमल। ५. हानिनोक्सानी; हरहिसाबमा भएको हिनामिना ।
यता न उता- --- क्रि.वि. --- अलपत्र; कतै पनि नहुने चालमा।
यति- --- ना. [सं.] --- १. सन्न्यास धारण गरेको योगी; सन्न्यासी। २. ब्रह्मचर्यमा रहेको व्यक्ति; ब्रह्मचारी। ३. वार्णिक छन्दका
```
-------------------

-------------------
```
मानिस- --- ना. [सं. मानुष] --- जैविक जातिमा मस्तिष्क तथा बुद्धिबलका कारणले सबैभन्दा श्रेष्ठ, विकसित तथा चेतनशील रूपमा रहेको र श्रमलाई सरल तथा सुगम तुल्याउन आवश्यकताअनुसार हतियारको निर्माण तथा प्रयोगसमेत गर्ने स्तनपायीवर्गको दुईखुट्टे प्राणी; मनुष्य; मान्छे।
मानी- --- ना. [था.] --- चार पाथीको परिमाण।
मानी- --- वि. [सं.] --- १. कुनै मान वा कुराको अभिमान गर्ने, अभिमानी; अहङ्कारी; घमन्डी। २. मान भएको वा मान पाउने; प्रतिष्ठित; इज्जतदार।
मानी३- --- वि. [सं. मान+ई] --- घट्टको माथिल्लो तथा जाँताको तल्लो फग्ल्याँटाका प्वालमा राखिने र घुम्न सजिलो पार्ने काठ, फलाम आदिको डन्डी; माने।
मानीघर- --- ना. --- घट्ट; जाँतोको मानी छिराउने दुलो।
मानीपाथी- --- ना. --- मानी बनाएबापत कामीले चलनअनुसार पाउने एक पाथी अन्न।
मानु- --- ना. [सं. मान] --- १. दश मुठी अन्न भरिने, अटाउने वा नाप्ने भाँडो; मानो। २. त्यति अन्नको परिमाण। ३. पेटपालोको साधन; दानापानी।
मानुचामल- --- ना. --- हे. मानाचामल।
मानु छुट्टिनु- --- टु. --- अंशबन्डा गरेर बेग्लै बस्नु, अलग घरजम गर्नु।
मानुमुठी- --- ना. --- १. धेरथोर अन्नपात; अलिअलि अनाज; दुई-चार मुठी। २. विशेषतः असहाय व्यक्तिलाई वा सघाउनुपर्ने स्थितिमा दिइने अलिअलि अन्नपात वा खर्च।
मानुमुरी- --- ना. --- खेती गर्दा एक मानाको एक मुरीका दरले फल्ने उब्जनी हुने धान आदि अन्न।
मानुष- --- ना. [सं.] --- मानिस; मनुष्य।
मानुषिक- --- वि. --- मनुष्यसम्बन्धी; मानिसको जस्तो; मानवीय।
मानुषी- --- ना. --- आइमाई; स्वास्नीमान्छे; स्त्री; महिला।
मानूँ- --- संयो. [मान्+ऊँ] --- जस्तो; तुल्य; समान; मानौँ।
माने- --- ना. [सं. मानकन्द] --- खान हुने जङ्गली कर्कलो; मानकन्द।
माने- --- ना. [अ. मानी] --- अर्थ; आशय; अभिप्राय; मतलब; तात्पर्य।
माने- --- वि. [मानो+ए] --- १. मानुको; मानासम्बन्धी (परिमाण वा नापो)। २. मानाभर रहने, अटाउने, हालिने वा पाक्ने र त्यत्ति नै खाने वा खान सक्ने, जस्तो- एकमाने, तीनमाने, पाँचमाने (भाँडो, व्यक्ति आदि)।
माने४- --- ना. [सं. मान+ए] --- जाँतोको तल्लो तथा घट्ट आदिका माझमा माथिल्लो फग्ल्याँटाका प्वालमा हालिने काठ वा फलामको डन्डी; हे. मानी पनि।
माने५- --- ना. [सं. मणिपद्म] --- १. बौद्ध धर्मावलम्बीहरूले हातमा लिएर घुमाउने 'ॐ मणिपद्म हुँ' लेखिएको एक वस्तु । २. बौद्धधर्मावलम्बीहरूले चिहानमाथि ध्वजा गाडी बनाएको स्तम्भ।
माने गाउँ- --- ना. --- लामा, तामाङहरूको माने भएको ठाउँको बस्ती।
माने डाँडो- --- ना. --- माने थापना गरिएको डाँडो।
माने भन्ज्याङ- --- माने रहेको भन्ज्याङ।
माने मधौरु- --- ना. --- बिरामी भएको बहाना गरेर काम नगर्ने मानिस।
मानो- --- अव्य. --- मानूँ; मानौँ।
मानो- --- ना. [सं. मान] --- दश मुठी अन्न बराबरको भाँडो; मानु।
मानौँ- --- अव्य. [मान्+औं] --- समान; तुल्य; मानूँ।
मान्छे- --- ना. [सं. मनुष्य] --- मानिस; मनुष्य।
मान्छेको भाँडो- --- ना. --- ठिक मानिस; लाजघिनको ख्याल भएको मान्छे (उदा.- त्यो मान्छेको भाँडै होइन, जे मन लाग्यो त्यही गर्छ)।
मान्छे खाने कुरा- --- ना. --- नबुझिने बोली वा भाषा (उदा.- तिमी मान्छे खाने कुरा नगर, नेपालीमा भन)।
मान्द्य- --- ना. [सं.] --- १. मन्द हुनाको भाव वा स्थिति; मन्दता; सुस्ती। २. दुर्बलता; कमजोरी। ३. रोग; बिमारी। ४. न्यूनता; कमी।
मान्द्रिलो- --- वि. [मान्द्रो+ईलो] --- मान्द्रो जस्तो।
मान्द्रे- --- वि. [मान्द्रो+ए] --- १. मान्द्रो बुने झै गरी बुनेको; मान्द्राको जस्तो बनोट भएको। २. बाक्लो र बलियो (राडी)। ना. ३. मान्द्रो बुन्ने र बेच्ने मानिस ।
मान्द्रे मेसो- --- ना. --- १. मान्द्रो बुन्दाको जस्तो मेसो वा सिलसिला; मान्द्रो बेरिए झै भएको रोल वा ताँती। २. राडीका बुनोटको एक मेसो। ३. मान्द्रो बेरे झै भई लँडिंदै आएको छाल। क्रि.वि. ४. उपर्युक्त किसिमले; ताँतीका ताँती लागेर ।
मान्द्रो- --- ना. --- बाँसको चोयाबाट चित्रो बुने झै चुल्ठेमेसो पारी बुनिने, तर चित्रोमेसोमा झै एक-एक पात नटिपी दुई-दुई पात टिपेर बुनिने, बिस्कुन सुकाउने, कठघरामा ओछ्‌याउने आदि काम लिइने वस्तु।
मान्धाता- --- ना. [सं.] --- अयोध्याका पुराणप्रसिद्ध एक सूर्यवंशी राजा।
मान्य- --- वि. [सं.] --- १. मान गर्न लायक; आदरणीय। २. मान्न योग्य; स्वीकार गर्न सकिने।
मान्यता- --- ना. --- १. मान्य हुनाको भाव वा अवस्था; मनाइ। २. मान्ने काम; मान; इज्जत। ३. कुनै विचार, सिद्धान्त, कुरो आदिलाई मान्ने भाव वा प्रक्रिया। ४. काम-कुरो स्विकारी प्रमाणित गर्ने वा ठुलो संस्थाद्वारा सानो संस्था वा त्यसका कामकाजमा दिने स्वीकृति।
मान्यवर- --- वि. --- मान गर्न योग्य; आदरणीय।
माप- --- ना. [सं. मापन] --- १. नाप्ने काम; नापो; मापन। २. नाप्ने उपकरण।
मापक- --- ना. [सं.] --- १. नाप्ने उपकरण; माना, पाथी, गज, फुट आदिमध्ये कुनै एक साधन। २. ढक। वि. ३. माप गर्ने वा नाप्ने, (जस्तै- स्तरमापक, दुग्धमापक, वर्षामापक)।
मापकुण्डिका- --- ना. [सं.] --- अन्न, तेल आदि भर्ने मानो, पाथी, कुरुवा आदि।
मापचोक- --- ना. [किरा.] --- सम्पत्तिसम्बन्धी नियन्त्रण गर्ने तथा विवाहसम्बन्धी नियम लागु गर्ने लिच्छविकालीन एक अड्डा।
मापदण्ड- --- ना. [सं.] --- १. नाप्नका लागि प्रयोग गरिने साधन; २. कुनै एउटा वस्तुको आकार, गुण आदिको लेखाजोखा गर्न प्रयोग गरिने अर्को वस्तु वा आधार।
मापन- --- ना. [सं.] --- नाप्ने काम; माप।
मापनीय- --- वि. --- माप गर्न योग्य; नाप्न सकिने।
मापविज्ञान- --- ना. [सं.] --- आयतन नाप्ने एक विज्ञान।
मापा- --- वि. [सं. नाल्प > प्रा. णप्प] --- कडा; जङ्गी।
मापाको- --- वि. --- कडा मिजासको; रिसाहा; जङ्गी।
माफ- --- वि. [अ. मुआफ] --- १. माफी वा क्षमा दिइएको। ना. २. दोषी वा अपराधीलाई दिइने सजायको छुट; क्षमा। ३. लिनुपर्ने रकम छोड्ने काम; मिनाहा; छूट।
माफा- --- ना. --- गाउँघरतिर प्रचतिल पाल्कीजस्तो एक प्रकारको सवारी साधन।
माफिक- --- ना.यो. [अ. मुआफिक] --- १. बमोजिम; मुताबिक; अनुसार। क्रि.वि. २. निर्धारित स्थिति, परिमाण, गति आदिमा; मर्यादामुताबिक। वि. ३. विरुद्ध नभएको; अनुकूल; उपयुक्त।
माफिया- --- ना. --- कानुन, राज्यव्यवस्थालाई हाँक दिने ठुलठुला अपराध कार्यमा संलग्न छद्म अपराधीसमूह।
माफी- --- ना. [अ. मुआफी] --- १. दण्डसजाय आदिबाट मुक्ति दिने काम; क्षमा; माफ। २. मिनाहा; मुक्ति। वि. ३. रकमकलम वा तिरोभरो केही नलाग्ने; मिनाहा हुने।
माफी छाप- --- ना. --- माफीबिर्ता।
माफी बिर्ता- --- ना. --- तिरोभरो गर्नु नपर्ने गरी दिइएको बिर्ता।
माम- --- ना. [बा.बो.] --- भात।
मामकी- --- ना. --- बौद्ध धर्मअनुसार पञ्चतारामध्ये एक; रत्नसम्भवकी पत्नी र रत्नपाणिकी आमा।
मामलो- --- ना. --- हे. मामिला।
मामा- --- ना. [सं. मातुल] --- १. आमाका दाजु वा भाइ। २. प्रहरी (लाक्षणिक अर्थमा)।
मामा घर- --- ना. --- जेल।
मामा चेलो- --- ना. --- मामाको छोरो।
मामिला- --- ना. [अ. मुआमिल] --- १. परस्परमा हुने कुनै काम वा व्यवहार; कामकारबाई; मामलो। २. झैझगडा; मामला; मुद्दा।
मामिला निक्सारी- --- ना. --- राणाकालमा प्रधानमन्त्रीले मुद्दा सुनी निकासा दिने अड्डा; कम्यान्डर-इन-चिफको दलानमा रहने अड्डा।
मामुली- --- वि. [मामूली अ. मअमूल] --- १. सामान्य साधारण। २. निम्न तहको; नगण्य; महत्त्वहीन।
माग्री- --- ना. [माम+री] --- भाँडामा डढेर खरो भएको भात, ढिँडो आदिको चाम्रो पाप्रो।
माया- --- ना. [सं.] --- १. मोहवश कसैका प्रति हुने हार्दिकतायुक्त अनुराग, प्रेम वा स्नेहको भाव; प्यार; प्रीति; ममता; ममत्व। २. कुनै प्रकारको भ्रमपूर्ण, अवास्तविक तथा मिथ्या धारणा वा आभास; धोखा; छल, कपट । ३. कुनै छलपूर्ण काम वा कुरा (जादु-टुना, इन्द्रजाल, चटक आदि)। ४. वेदान्तका अनुसार सम्पूर्ण सृष्टि र प्रपञ्चको कारण मानिने ईश्वरको अलौकिक तथा अदृश्य शक्ति; लीला। ५. अविद्या; अज्ञान। ६. जीवनलाई बन्धनमा राख्ने मोहरूपी शक्ति। ७. धन; सम्पत्ति; दौलत। ८. कूटनीति; दाउपेच। ९. लक्ष्मी; दुर्गा।
मायाजाल- --- ना. --- १. मायारूपी जालो; मोहको बन्धन। २. गृहस्थीको जन्जाल।
मायादेवी- --- ना. --- बुद्धकी माताको नाम।
मायापाश- --- ना. --- मायाजाल।
मायापिर्ती/प्रीती- --- ना. --- परस्परको अनुरागमय आकर्षण वा सम्बन्ध; माया र प्रेम।
मायापुरी- --- ना. --- मोक्षदायिनी सात पुरीमध्ये एक; हरिद्वार।
मायामारी- --- क्रि.वि. --- १. माया मारेर। ना. २. माया मार्ने स्वभाव वा चाल।
मायामोह- --- ना. --- १. माया तथा मोह। २. स्नेह, प्रेम । ३. ईश्वरीय मायाबाट पैदा भएको मानिने सांसारिक वस्तुप्रतिको आसक्ति। ४. असुरहरूको अन्त गर्नका लागि विष्णुका शरीरबाट पैदा भएको पुरुष।
मायायुद्ध- --- ना. --- धोकापूर्ण युद्ध; छलपूर्वक गरिएको लडाइँ; इन्द्रजालपूर्ण युद्ध।
मायालाग्दो- --- वि. --- माया लाग्ने खालको; मायालु।
मायालु- --- वि. [माया+आलु] --- माया पोखिने (पात्र); प्रेमी; प्रेमिका।
मायालु ज्यान- --- ना. --- एक जिउको प्रेमी; दिलेरी प्रिय।
मायावाद- --- ना. [सं.] --- ब्रह्मलाई सत्य र अरू वस्तुलाई असत्य मान्ने पूर्वीय दर्शनको एक सिद्धान्त; अद्वैतवाद।
मायावादी- --- वि. --- मायावादको अनुयायी; वेदान्ती; अद्वैतवादी।
मायाविनी- --- वि. [सं.] --- छलकपट गर्ने; मायावी (स्त्री)।
मायावी- --- वि. [सं.] --- १. मायाका रूपमा रहने वा हुने; मायासम्बन्धी। २. ठुलो कपटी वा धोकेबाज। ३. अवास्तविक; भ्रामक। ४. इन्द्रजाली; जादुगरी। ५. चतुर, धुर्त। ना. ६. परमात्मा।
मायिक- --- वि. [सं.] --- १. मायाद्वारा बनेको वा भएको; मायासम्बन्धी। २. अवास्तविक भएर पनि वास्तविक जस्तै देखिने; जादुगरीका छाँटको। ३. मायावी।
मायी- --- वि. [सं.] --- १. माया गर्ने वा माया देखाउने; मायावी। ना. २. जादुगर; चटकी।
मार- --- ना. [सं. मारण] --- १. मार्ने काम; हत्या; वध। २. आघात; चोट; प्रहार। ३. हप्की; खप्की । ४. पर्याप्तता; आधिक्य। ५. कामको भिड वा चटारो (मारामार)।
मार- --- ना. [सं.] --- १. कामदेव। २. विष; बिख। ३. बाधा; विघ्न।
मारक- --- वि. [सं.] --- १. हत्या गर्ने; मार्ने; विनाशकर्ता। ना. २. कुनै घातक रोग; महामारी। ३. कामदेव । ४. बाज चरो।
मारक दशा- --- ना. --- जन्मकुण्डलीको द्वितीय, सप्तम र अष्टम स्थानका स्वामीको दशा भएको अवस्था; मारकेश-दशा।
मारकाट- --- ना. [मार+काट] --- १. एकले अर्कालाई मार्ने र काट्ने काम; काटमार; काटामार। २. भयङ्करको झगडा वा युद्ध।
मारकिन- --- ना. [अङ्. नैनकीन] --- १. एक प्रकारको छिपुवा जनाना धोती। २. खैरोखैरो सेतो रङको एक जातको बाक्लो सुती कपडा।
मारकेश- --- ना. [सं.] --- लग्नकुण्डलीमा द्वितीय, सप्तम र अष्टम स्थानका स्वामी ग्रह।
मारकेश दशा- --- ना. --- मारक-दशा।
मारङ्गी- --- ना. --- हिमाली भेकतिर उम्रने, जरो तेलमा हाल्दा तेलै रातो हुने एक बुटी।
```
-------------------

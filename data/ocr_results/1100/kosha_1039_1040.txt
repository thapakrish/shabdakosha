-------------------
```
मिजासिलो/मिजासी- --- वि. --- राम्रो वा असल मिजास भएको।
मिझार- --- ना. --- १. सार्कीलाई शिष्टतापूर्वक सम्बोधन गर्दा प्रयोग गरिने शब्द; मिजार। २. गाउँको एक प्रकारको मुखिया; तालुकदारभन्दा तल्लो दर्जाको तिरो उठाउने व्यक्ति; मिझारे।
मिझारी- --- ना. --- मिझारले गर्ने काम; मिझारको पद; मिजारी।
मिझारे- --- ना. --- मिझार; मिजारे।
मिट- --- ना. [अङ् ] --- मासु।
मिट बल- ---  --- भित्रपट्टि कुटेको वा थुङथुड्याएको मासु राखी बाहिर मैदाको आवरणले ढाकेर बनाइएको पकौडीका छाँटको डल्लो खानेकुरो ।
मिट मसला- --- ना. --- मासुका परिकारमा हाल्न तयार गरिएको विशेष प्रकारको फुको मसला।
मिटर- --- ना. [अङ् ] --- १. बिजुली, पानी आदिको गति तथा परिमाण नाप्ने र रेकर्ड गर्ने यन्त्र। २. मोटर (ट्याक्सी), टेम्पो, मोटरसाइकल आदिको भाडा आँक्ने यन्त्र । ३. मेट्रिक प्रणालीअनुसार विस्तार वा लमाइ नाप्ने नापो।
मिट्टी- --- ना. [मट्टी] --- माटो; मट्टी।
मिठा- --- वि. [मिठोको ति. रू.] --- हे. मिठो।
मिठा चपत- --- ना. --- स्नेहले वा जिस्किएर हल्का तवरले दिइएको चपेटा वा लपटो।
मिठापानी- --- ना. --- फलफूलको रसबाट तयार पारिएको ठन्डा पेय; एक प्रकारको सर्बत।
मिठाई- --- ना. [मिठो+आइ] --- गुलियो वा मिठो स्वादको रोटीविशेष; हलुवाई रोटी; मिष्टान्न।
मिठास - --- ना. [मिठो+आस] --- मिठोपन; गुलियोपन; मधुरता; माधुर्य।
मिठासे- --- वि. [मिठास+ए] --- स्वादे; जिबुल्के; मिठौरे; मिठोमिठो खान मन पराउने।
मिठिनु- --- अ.क्रि. [मिठो+इ+नु] --- १. अरूले मिठो खानेकुरा खाएको देखेर मुख रसाउनु। २. मिठो लाग्ने हुनु।
मिठौरे- --- वि. [मिठो औरे] --- मिठो खान रुचाउने; स्वादे; मिठासे।
मिठु- --- ना. [मिठो+ऊ] --- स्नेहले बोलाइने एक नाम।
मिठे- --- वि. [मिठो+ए] --- मिठो हुने; मिठो।
मिठे फापर- --- ना. --- गुलियो स्वाद हुने एक जातको फापर।
मिठो- --- वि. [प्रा. मिट्ठ८ सं. मिष्ट] --- १. मह, चिनी आदिको स्वादजस्तो; गुलियो; मधुर। २. स्वादिलो; स्वादिष्ठ। ३. मन पर्ने; प्रिय। ४. राम्रो लाग्ने, रमाइलो। ना. ५. गुलियो स्वाद। ६. मनपर्दो स्वाद। ७. स्वादिष्ठ खानेकुरो।
मिठोमिठो - --- ना. --- १. सामान्य प्रकारको खानेकुरो। २. नमिठो बाहेकको खाना।
मिठ्याइ- --- ना. [√ मिठि (+याइ)] --- मिठिने भाव, क्रिया वा प्रक्रिया।
मिठ्याइनु- --- क.क्रि. --- मिठो वस्तु खाएर मुख मिठो पारिनु।
मिठ्याउनु- --- स.क्रि. --- १. मिठो वस्तु खाएर वा चाखेर मुख मिठो पार्नु। २. अरूले खाएको देखेर वा आफूले खान पाउने आशामा मिठो खाने कुराको अनुभव गर्नु; मिठो स्वाद सम्झेर जिभ्रो खेलाउनु।
मिडिल- --- वि. [अङ् ] --- माध्यमिक (हाल निम्न माध्यमिक अर्थमा प्रचलित)।
मिडिल स्कुल- --- ना. --- निम्न माध्यमिक विद्यालय।
मिडिया- --- ना. [अङ् ] --- माध्यम (सञ्चार क्षेत्रका)।
मितेनी ---  ---  ---
मिडी- --- ना. [अङ् ] --- पिडौँलासम्म मात्र पुग्ने, घेरादार फुकेको फेर भएको, कम्मरपेटी जोडिएको र लम्बाइमै चोलीसमेत जडिएको, केटीहरूले लाउने कपडा।
मित- --- ना. [सं. मित्र] --- कुनै दुई व्यक्तिका बिचमा विशेष औपचारिक विधिअनुसार पारस्परिक बन्धुभाव गाँसिएको हितैषी साथी; मित्र।
मित, --- वि. [सं.] --- १. थोरै; ठिक्क; अलिकति। २. सीमाबद्ध; सीमित; परिमित। ३. नापिएको; नाप लिइएको।
मितछोरो- --- ना. --- मितको छोरो।
मितबुहारी - --- ना. --- १. मितकी बुहारी; मितेनी-बुहारी। २. मितिनीकी बुहारी; मितिनीबुहारी।
मितबोलाइ- --- ना. --- मित लाउने वाचा वा बोली।
मितभाषिता- --- ना. --- मितभाषी हुनाको भाव।
मितभाषी- --- वि. --- कम बोल्ने; अल्पभाषी।
मितलगाइ- --- ना. --- विशेष विधिअनुसार मित लाउने काम।
मितव्यय- --- ना. [सं.] --- आवश्यक काममा मात्रा पुऱ्याएर गरिने खर्च; कम खर्च; किफायत; फारु; फारो; बचाउ।
मितव्ययिता- --- ना. --- मितव्ययी हुनाको भाव; आवश्यक काममा मात्र खर्च गर्ने काम।
मितव्ययी- --- वि. --- कम खर्च गर्ने; चाहिनेभन्दा बढी खर्च नगर्ने; किफायती; कमखर्ची।
मिता- --- ना. [मित+आ] --- १. मित्र; मित। २. सतारको आदरवाची शब्द।
मितार्थ- --- ना. [सं.] --- छोटो चाहिँदो अर्थ; सीमित अर्थ।
मितार्थक- --- वि. --- मितार्थ भएको।
मिताहार- --- ना. [सं.] --- १. परिमित तथा थोरै भोजन; स्वल्पाहार। वि. २. मिताहारी।
मिताहारी- --- वि. --- परिमित तथा थोरै भोजन गर्ने; स्वल्पाहारी।
मिति- --- ना. [सं.] --- १. दिन तोक्नाका लागि लेखिने वा व्यवहार गरिने अवधि वा समय (साल, महिना, गते, वार आदि); तारिख। २. समयको सीमा वा हद; म्याद; आयु (जस्तो- मिति पुग्नु, मिति पुऱ्याउनु आदि)। ३. परिमाण; मान।
मिति छाप- --- ना. --- साल, महिना, गते आदि भएको छाप।
मिति पुर्याउनु- --- दु. --- हद पुऱ्याउनु।
मितिनी- --- ना. [मित+इनी] --- १. आइमाईले मित लगाइएकी आइमाई; स्त्रीमित; मितेनी। २. आइमाईकी आइमाई साथी; सँगिनी। ३. मितकी पत्नी। ४. पत्नीले मित लगाएकी सखी।
मितिनी बुहारी- --- ना. --- मितिनीको बुहारी; बुहारीकी मितिनी।
मितिबन्द- --- ना. [मिति+बन्द] --- स्याहा स्रेस्ता आदिमा लेख्नुपर्ने बेहोरा लेखिसकेपछि आखिरमा मिति लेखी गरिने समाप्ति वा टुङ्ग्याइ।
मितिरेखा- --- ना. [सं.] --- समाचारपत्र आदिमा मिति जनाउने पङ्क्ति (डेटलाइन)।
मितु- --- ना. --- हे. मिता।
मितेनी- --- ना. --- हे. मितिनी।
मितेरी/मित्यारी- --- ना. [मित+एरी/यारी] --- मितको भाव; मित्रता; मैत्री; दोस्ती; मित्यारी।
मितेरी साँघु- --- ना. --- अरनिको राजमार्गमा कोदारीनजिकै पर्ने, नेपाल-चीन सिमानामा रहेको प्रसिद्ध पुल।
मितेरी साइनु- --- ना. --- मित्रताको सम्बन्ध; मित लगाएर भएको साइनु।
मित्र- --- ना. [सं.] --- १. साथी; सखा; सँगी; दौँतरी; सँगाती। २. सूर्य; आदित्य। ३. सहयोगी; शुभचिन्तक।
मित्रता- --- ना. --- १. मित्रको भाव; मैत्री; दोस्ती; मितेरी। २. मित्रको भाव, धर्म वा अवस्था।
मित्रद्रोह- --- ना. --- मित्रलाई घृणा गर्ने काम।
मित्रद्रोही- --- वि. --- मित्रद्रोह गर्ने।
मित्रभाव- --- ना. --- मित्रताको भाव; मितेरी।
मित्रभेद- --- ना. --- मित्रताको छुटाइ।
मित्रराष्ट्र- --- ना. --- मैत्री सम्बन्ध रहेको देश; सहयोगी राष्ट्र।
मित्रसम्मित- --- वि. --- मित्रले जस्तो; मित्र बराबर।
मिथिला- --- ना. [सं.] --- विदेह देशको राजधानीको नाम; जनकपुर।
मिथुन- --- ना. [सं.] --- १. स्त्रीपुरुषको जोडी; दम्पती; जोईपोइ। २. बाह्र राशिमध्ये तेस्रो राशि। ३. समागम; मैथुन; सहवास।
मिथुन गाई- --- ना. --- जङ्गली गाई।
मिथ्या- --- वि. [सं.] --- असत्य; ढाँट; झुटो; फुट; भुट्टो।
मिथ्याचार- --- ना. --- अनुचित आचरण; छलपूर्ण व्यवहार; गलत चाल।
मिथ्याचारी- --- वि. --- मिथ्याचार गर्ने।
मिथ्याज्ञान - --- ना. --- भ्रमपूर्णज्ञान; भ्रान्ति।
मिथ्यादृष्टि- --- ना. --- १. नास्तिकता। २. मतविरोध।
मिथ्यापवाद- --- ना. --- झुटो आरोप; मिथ्याभियोग।
मिथ्याभाषी- --- वि. --- झुटो बोल्ने; असत्यवादी।
मिथ्याभियोग- --- ना. --- मिथ्यापवाद।
मिथ्यावादी- --- वि. --- झुटो बोल्ने; असत्यवादी; ढँटुवा।
मिनट- --- ना. --- हे. मिनेट।
मिना- --- ना. [फा. मीना] --- सुन, चाँदी आदिका गहनामा बुट्टा भर्ने एक प्रकारको रङ।
मिनाकारी- --- ना. --- मिना भर्ने काम।
मिनार- --- ना. [अ. मीनार] --- स्तम्भका आकारमा बनेको उच्च इमारत; धरहरा।
मिनाहा- --- वि. [अ. मिनहा] --- १. माफ गरिएको वा छोडिएको; छुट। २. घटाइएको; कम गरिएको। ना. ३. असुलउपर गर्नुपर्ने रकमको छुट; त्यस्तो छुट दिने काम।
मिनाहा मोजरा - --- ना. --- आयव्ययको हिसाबमा केही रकम नपुग वा घटीबढी भएमा केही माफी दिने र केही कट्टा गर्ने काम।
मिनिस्टर - --- ना. [अड्. ] --- मन्त्री; अमात्य।
मिनिस्टरी- --- ना. --- १. मन्त्रीको काम वा पद। २. मन्त्रिमण्डल; मन्त्रिपरिषद् ।
मिनेट --- ना. [अङ्. मिनिट] --- साठी सेकेन्डको समयावधि; एक घण्टाको साठी भागको एक भाग; मिनट।
मिन्जालिका - --- ना. --- आबर्जेमा खर्चको रकम वा सो खर्च भएको गोस्वारा बोली।
मिन्ट- --- ना. [अङ् ] --- सिक्का बनाउने ठाउँ; टकसार; टकशाला।
मिम- --- ना. [अङ्. मेडम] --- १. सभ्य श्वेत स्त्री; मीम। २. तासको बाह्रौं फुट्टी; मिसी।
मिम पोसाक - --- ना. --- युरोपेली स्त्रीहरूले लगाउने खास प्रकारको पोसाक, टाँक भएको ब्लाउज र फ्रक जोरेर बनाइएको एक प्रकारको जनाना पोसाक।
मिमलहरी - --- ना. --- बाक्ला हरिया पात हुने, बिचबिचमा टपका आकारको फूलको झुप्पा हुने एक लहरो वा त्यसको फूल।
मिमियाँ- --- ना. [फा. मोमियाई] --- शरीरमा चोटपटक लागेमा सेवन गरिने एक औषधी।
मियाँ- --- ना. --- १. धानको नाश्री। २. चामलमा मिसिने कनिकाजस्तो भुस।
मियाँ- --- ना. [फा.] --- मुसलमानको आदरवाची शब्द।
मियो- --- ना. [सं. मेधि] --- १. दाईं गर्न खलाका बिचमा बलियो गरी गाडिने लामो खम्बा। २. घर वा परिवारको मूली। ३. सङ्घ-संस्थाको प्रमुख व्यक्ति।
मिर- --- ना. [फा. मीर] --- १. सरदार। २. प्रधान; मुख्य व्यक्ति।
मिर उमराउ- --- ना. --- कार्याधिकारी पुरुषहरूका अगुवा; मुख्य सैनिकको एक पद।
मिरगी- --- ना. --- हे. मिर्गी।
मिरजाब- --- ना. --- नक्खी।
मिरमिच्चे- --- वि. [अ. मू.] --- छरितो; पातलो; ख्याउटे।
मिरमिर- --- क्रि.वि. [अ. मू. मिर्+अ (द्वि.)] --- १. भुईंमा उज्यालो खस्नखस्न खोज्ने गरी; अलिअलि उज्यालोका साथमा; रिमरिम; भुकभुक। ना. २. त्यस्तो उज्यालो हुने बिहानीपखको समय; झसमिस ।
मिरमिरे - --- वि. --- मिरमिर भएको; थोरैथोरै (उज्यालो); भुकभुकाउँदो।
मिरमुन्सी- --- ना. --- पहिलेपहिले परराष्ट्रविभागको काम गर्ने मुख्य अधिकारी।
मिरसुब्बा - --- ना. --- सुब्बाभन्दा माथि र सरदारभन्दा मनिको एक उच्च निजामती दर्जा।
मिर्ग- --- ना. [सं. मृग] --- हरिण; मृग।
मिर्गाई- --- ना. --- मृगजस्तो देखिने एक थरी गाई; नीलगाई।
मिर्गासन- --- ना. --- सन्ध्यावन्दन आदि पवित्र कार्यमा प्रयोग गरिने मृगका छालाको आसन; मृगासन।
मिर्गी- --- ना. [सं. मृगी] --- छारेरोग।
मिनी- --- वि. [अड्. ] --- सानो; छोटो; होचो।
मिनी बस - --- ना. --- सानो आकारको बस गाडी।
मिनी स्कर्ट- --- ना. --- स्वास्नीमानिसहरूले लगाउने छोटो लमाइ भएको एक पोसाक।
मिर्गौलो - --- ना. [सं. मेरु+गोला] --- रगतबाट खराब तत्त्वहरू अलग गरेर पिसाबका रूपमा बाहिर निकाल्ने शरीरभित्र मेरुदण्डका दायाँ-बायाँ रहने जोडी अवयव।
```
-------------------

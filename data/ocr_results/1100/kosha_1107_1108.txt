-------------------
```
रुम्टाराम्टी- --- ना. [रुम्टो+रुम्टा] --- १. जग्गाजमिनका सानातिना धेरै टुक्रा; फोगटाफोगटी। २. राँटाराँटी।
रुम्टो- --- ना. --- १. जमिनको सानोतिनो टुक्रो; फोगटो। २. राँटो।
रुरु- --- ना. [सं.] --- प्रायः नदीनालाका छेउछाउमा देखिने, हाँगाबिँगा भएका सिङ, छोटो पुच्छर र खैरो वर्णको हुने एक जातको मृग।
रुरु क्षेत्र- --- ना. --- पाल्पा र गुल्मी जिल्लाको दोसाँधमा कालीगण्डकीको किनारमा पर्ने, माघे सङ्क्रान्तिमा र कात्तिक एकादशीदेखि पूर्णिमासम्म ठुलो मेला लाग्ने, हृषीकेशको मूर्ति भएको एक तीर्थस्थल। (यो मूर्ति पाल्पाली राजा मुकुन्दसेनले कालीगण्डकीमा स्नान गर्दा भेट्टाएर स्थापित गरेका हुन् भन्ने जनश्रुति छ।)
रुल- --- ना. [अङ.] --- १. नियम; काइदा; रीति। २. सोझो धर्को तान्न उपयोग गरिने काठ, प्लास्टिक आदिको साधनविशेष। ३. सादा, बुट्टे वा सानाठुला रेखा अङ्कित गर्ने टाइपको प्रकार।
रुलदार- --- वि. --- रुल वा धर्को भएको (कापी, कागत आदि)।
रुलर- --- ना. --- सोझो धर्को तान्नका निम्ति आड राखिने काठ, प्लास्टिक आदिको सामान; रुल।
रुवाइ- --- ना. [√रु (+वाइ)] --- रुने भाव, काम वा किसिम।
रुवाइनु- --- क.क्रि. --- रुने पारिनु ।
रुवाउनु- --- प्रे.क्रि. --- १. दुःख दिनु। २. रुने पार्नु; रुन लाउनु।
रुवाबासी- --- ना. [रु+वास्] --- रुने-कराउने काम; धेरै जनाको रुवाइ; रोइ-कराइ।
रुष्ट- --- वि. [सं.] --- कुनै कार्यकारणले रिसाएको; कुपित; क्रुद्ध।
रुष्टता- --- ना. --- रुष्ट हुने स्थिति वा चाल; जङ्गिनेपन।
रुस- --- ना. --- एसियादेखि युरोपसम्म फैलिएको एक देश।
रुसी- --- वि. --- १. रुस-देशसम्बन्धी; रुस देशको । २. रुस देशको निवासी। ना. ३. रुस देशको भाषा।
रुहाइ- --- ना. [√रुहु (+आइ)] --- रुहुने क्रिया वा प्रक्रिया।
रुहाइनु- --- क.क्रि. --- रुहुन लाइनु।
रुहाउनु- --- प्रे.क्रि. --- १. रुहुन लाउनु।
रुहिनु- --- क.क्रि. --- २. रुहुने काम गरिनु ।
रुहुनु- --- स.क्रि. [√ दुहु+नु] --- १. दुहे झै गरी गेडा मात्र आउने गरेर धान, गहुँ आदिका बाला तान्नु। २. दाँतीमा धान, दुबो आदि हालेको काँगियोले लिखा झार्नु।
रूक्ष- --- वि. [सं.] --- १. चिल्लो, पोसिलो वा मसिनु नभएको; रुखो; फुस्रो; खस्रो; सुक्खा। २. बिझाउने; कर्कश; कठोर।
रूख- --- ना. --- हे. रुख।
रूखासूखा- --- वि. --- हे. रुखासुखा।
रूखो- --- वि. --- हे. रुखो।
रूढ- --- वि. [सं.] --- १. उम्रेको वा टुसाएको। २. चढेको; आरूढ। ३. सबैले मानेको; प्रसिद्ध । ४. व्यवहारमा चलेको; प्रचलित। ५. वृद्धि भएको; बढेको। ना. ६. प्रकृतिप्रत्ययको अर्थदेखि भिन्न अर्थ बुझाउने शब्द।
रूढि- --- ना. [सं.] --- १. धेरै समयदेखि चलेको प्रथा; चलन। २. उठान; उत्पत्ति; जन्म। ३. प्रसिद्धि; फैलोट; वृद्धि। ४. प्रचलित अर्थ। वि. ५. पहिलेदेखि चलेको; परम्परादेखि मानिँदै आएको।
रूढिबुढी- --- ना. --- बुढापाकादेखि चलिआएको प्रथा; पहिलेदेखि मानिँदै आएको रीतिथिति; पुख्र्यौली चाल।
रूढिभाँडी- --- वि. --- दिग्दारीलाग्दो; उराठिलो।
रूढिलक्षणा- --- ना. --- काव्यमा पाइने लक्षणा नामक शब्दशक्तिको एक भेद (यसमा व्यङ्ग्यार्थको अपेक्षाविना प्रचलनवश मुख्यार्थमा बाधा वाक्यप्रयोग हुन्छ, जस्तै- काममा कुशल।)
रूढिवाद- --- ना. --- पुख्र्यौली चालचलन जस्ताको तस्तै मान्नुपर्छ भन्ने मत वा सिद्धान्त; परम्परावाद।
रूढिवादी- --- वि. --- रूढिवाद मान्ने वा मन पराउने।
रूढिविकृति- --- ना. --- परम्परादेखि चलेको विसङ्गतिजन्य स्थिति; पहिलेदेखिको बिग्रँदो चालचलन।
रूढी- --- ना. --- हे. रुढी।
रूप- --- ना. [सं.] --- १. आँखाले थाहा पाइने कुनै व्यक्ति वा वस्तुको आकार र रङ वा वर्ण; अनुहार; चेहरा। २. आकृति; शरीर, देह। ३. पहिरन; भेष। ४. प्रतिमा; मूर्ति। ५. समानता; सादृश्य। ६. वाक्यमा प्रयुक्त रूपायित शब्द; फर्म।
रूपक- --- ना. [सं.] --- १. साहित्यमा उपमान र उपमेयको अभिन्न सम्बन्ध देखाई वर्णन गर्दा पर्ने एक अर्थालङ्कार (उदा.- हाँस्तछे बालिका यौटी बालसूर्य भईकन।) २. नाटक, प्रकरण, भाण, व्यायोग, समवकार, डिम, ईहामृग, अङ्क, वीथी र प्रहसन- यी दश भेद हुने अभिनेयकाव्य वा दृश्यकाव्य।
रूपक कार्यक्रम- --- ना. --- रेडियो (आकाशवाणी) द्वारा प्रसारित हुने नाटक, प्रहसन आदि कार्यक्रम।
रूपकातिशयोक्ति- --- ना. --- काव्यमा अतिशयोक्ति अलङ्कारको एक भेद।
रूपतत्त्व- --- ना. [सं.] --- कुनै पनि भाषाका शब्दको बनोटमा पाइने पूर्वसर्ग, परसर्ग, मध्यसर्ग आदि।
रूपभेद- --- ना. [सं.] --- शब्दको अर्थ वा स्वरूप आदिमा हुने आंशिक परिवर्तन ।
रूपमय- --- वि. [सं.] --- रूपले युक्त; अति सुन्दर; साह्रै राम्रो।
रूपराशि- --- ना. [सं.] --- सौन्दर्यको खानी; सुन्दरता।
रूपरेखा- --- ना. [सं.] --- १. पछि हुने वा गरिने कामको मोटामोटी अनुमान; पूर्वयोजना। २. मूर्ति आदि तयार पार्न कोरिएको रेखा; मूर्तिको खाका। ३. मसौदा; खेस्रा।
रूपवती- --- वि. [सं.] --- रूप भएकी; राम्री; सुन्दरी।
रूपवान्- --- वि. [सं.] --- रूप भएको; सुन्दर; राम्रो।
रूपसज्जा- --- ना. [सं.] --- रूप सजाउने काम; डिजाइन।
रूपसाधन- --- ना. [सं.] --- १. व्याकरणअनुसार वचन, लिङ्ग आदिका भेदले शब्दका विभिन्न रूप बनाउने प्रक्रिया। २. प्रसाधन।
रूपसी- --- वि. --- हे. रुपसी।
रूपहारा- --- वि. --- हे. रुपहारा।
रूपा- --- ना. --- रुपा।
रूपाङ्कन- --- ना. [सं.] --- १. कुनै भावी कार्य, योजना आदिको रूप निश्चित गर्ने वा बनाउने काम। २. बनौट, बुनौट आदिको विशेष ढाँचाकाँचा सोच्ने वा निर्धारित गर्ने काम।
रूपाङ्ग- --- ना. [सं.] --- १. शब्दका रूपका अङ्ग (स्त्रीत्व, कर्तृत्व,
रूपाताल- --- ना. --- हे. रुपा ताल।
रूपात्मक- --- वि. [सं.] --- रूपको प्रमुखता भएको; रूपयुक्त।
रूपात्मकता- --- ना. --- रूपात्मक हुनाको भाव वा अवस्था।
रूपान्तर- --- ना. [सं.] --- अर्को रूपमा लैजाने वा उल्थ्याउने काम; अर्को रूप; भिन्न रूप।
रूपान्तरण- --- ना. --- १. रूपान्तर हुने वा रूपान्तर गर्ने काम; कुनै वस्तुको एक रूपबाट अर्को रूपमा र एक अवस्थाबाट अर्को अवस्थामा गरिने परिवर्तन। २. अनुवाद; उल्था।
रूपान्तरित- --- वि. [सं.] --- रूपान्तर भएको वा गरिएको; रूप फेरिएको।
रूपान्तरित भाषा विज्ञान- --- ना. --- चम्स्कीद्वारा प्रणीत भाषाविज्ञानको एक अत्याधुनिक परिपाटी।
रूपामक्खी- --- ना. --- हे. रुपामक्खी।
रूपायन- --- ना. [सं.] --- शब्दको रूपावली तयार गर्ने प्रक्रिया; लिङ्ग, वचन, पुरुष, कारक, काल, पक्ष, वाच्य, भाव आदि व्याकरणात्मक अर्थ दिने प्रत्ययद्वारा शब्दका विभिन्न रूपहरूको रचना; इनफ्लेक्सन।
रूपायित- --- वि. [सं.] --- १. रूपायन प्रक्रिया भएको। २. विभक्ति प्रत्यय आदि गाँसिएर नयाँ रूप लिएको।
रूपावली- --- ना. [सं.] --- एउटै शब्दका एकभन्दा बढी रूपहरूको समूह।
रूपासे- --- ना. --- हे. रुपासे।
रूपिणी- --- वि. [सं.] --- १. रूप भएकी; रूपवती; सुन्दरी २. समान रूपकी; सदृश (स्त्री)।
रूपिम- --- ना. [सं.] --- शब्दको लघुतम, अविभाज्य र सार्थक एकाइ।
रूपी- --- वि. [सं.] --- १. अरूको रूप लिएको हो कि भनेजस्तो; रूपधारी; अवतारी। २. राम्रो लाग्ने; सुन्दर।
रूप्म- --- ना. [सं.] --- १. चाँदी। २. चाँदीको मुद्रा (रुपियाँ, मोहर, सुकी आदि)। वि. ३. राम्रो; सुन्दर।
रूप्मक- --- ना. --- रुपियाँ।
रे- --- ना. [सं.] --- १. सङ्गीतका सात स्वर (सा रे ग म प ध नि. मध्ये एक; ऋषभ स्वरको चिह्न। २. निम्न श्रेणी मानिएको मानिसलाई सम्बोधन गरिने शब्द; अरे; ओ। (उदा.- रे ब्याधा, तैंले यति राम्रो चरालाई किन मारिस्?)
रे२- --- निपा. --- लख काट्दा वा प्रत्यक्ष थाहा नभएको कुरो बताउँदा वाक्यको पुछारमा प्रयोग हुने शब्द; अरे (उदा.- भान्दाइ पनि घर आउनुभएको थियो रे।)
रेकड/रेकर्ड- --- ना. [अङ.] --- १. स्थायित्व वा प्रामाणिकताका निम्ति पछिसम्म सुरक्षित राखिने कागतपत्र, लेखटिपोट आदि; अभिलेख। २. मिसिल। ३. ग्रामोफोन, टेप आदिका गीतहरू भरिएको चक्का; रिकाट।
रेकड/रेकर्ड ठेटर/थिएटर- --- ना. --- चलचित्रको ध्वनि अङ्कन गर्ने ठाउँ।
रेकर्डिङ- --- वि. [अङ.] --- रेकर्ड भएको वा गरिने।
रेकर्डिङ स्टुडियो- --- ना. --- रेकर्ड गरिने कक्ष; रेकर्ड-थिएटर।
रेख- --- ना. [प्रा. रक्खा] --- १. हेरविचार पुऱ्याउने काम; हेरचाह । २. आफ्नो मातहतको हक; स्वत्व।
रेखजोख- --- ना. --- हेर्नेजाँच्ने काम; रेखदेख।
रेखदेख- --- ना. --- हेर्ने र ख्याल गर्ने काम; देखरेख; हेरचाह।
रेखा- --- ना. [सं.] --- १. निर्धारित दिशामा लम्किएको मसिनु र लामो धर्को; डोरो। २. आकार; रूप; चिह्न। ३. सामुद्रिक शास्त्रअनुसार शुभ-अशुभ फल बताउने हात, गोडा, निधार, पैताला आदिको चिहन।
रेखागणित- --- ना. --- रेखाहरूका माध्यमले गणितका सिद्धान्तको प्रतिपादन गरिने गणितको एक भेद।
रेखाङ्कन- --- ना. [सं.] --- चित्र आदि बनाउनका निम्ति पहिले तयार पारिने रेखाको आकार; खाका; रूपाङ्कन।
रेखाङ्कित- --- वि. [सं.] --- रेखा अङ्कित भएको; धर्को तानिएको।
रेखाङ्कित चेक- --- ना. --- खातामा जम्मा भएर मात्र भुक्तानी हुने चेक (क्रस- चेक)।
रेखाङ्ङ्कित मापदण्ड- --- ना. --- रेखाहरूका आधारमा निकालिने परिमाण; रेखाद्वारा छुट्ट्याइने नापो।
रेखाचित्र- --- ना. [सं.] --- १. रेखैरेखाद्द्वारा तयार भएको चित्र; खाका। २. श्रव्यकाव्यमा गद्य फाँटअन्तर्गत; कथाभन्दा भिन्न खालको एक रूप; धर्का-चित्र।
रेखाचित्रण- --- ना. [सं.] --- रेखाचित्र तयार पार्ने काम; खाकाखिचाइ।
रेखात्मक- --- वि. [सं.] --- रेखा वा धर्का भएको
रेखात्मक पद्धति- --- ना. --- रेखाद्वारा कुनै समस्या वा सूत्रको हल गरिने विधि।
रेखाङ्कित सही- --- ना. --- हातका बुढीऔंलाको छाप; औंठाछाप।
रेखापत्र- --- ना. [सं.] --- १. विशेष सूचना आदि ज्ञान गराउन रेखाबाट बनेका चित्र अङ्कित भएको पत्र। २. सानासाना खाना (कोठा वा ग्राफ) बनाएर तालिका आदिको रूपमा दिइएको विवरण। ३. समुद्रको गर्भमा भएका चट्टान, डरलाग्दो ठाउँ आदि देखाउन समुद्री जहाजका कप्तानले प्रयोग गर्ने रेखाङ्ङ्कित पत्र। ४. उपभोग्य वस्तुका उत्पादन र मूल्य, तापमानको घटबढ आदि रेखाद्वारा देखाइने पत्र।
रेखाबन्ध- --- ना. [सं.] --- कुनै विवादास्पद ठाउँमा व्यवस्थित तरिकाले सीमा छुट्ट्याउन लगाइने चिह्न; सीमारेखा।
रेखी- --- ना. [सं.] --- १. कुनै धार्मिक मङ्गलकार्यमा देवता वा पूजाका पात्रहरूको स्थापनाका लागि अबिर, पिठो आदिले बनाइने चित्रमण्डल। २. सानो वा मसिनु रेखा; धर्को।
रेखो- --- ना. [सं. रेखा] --- सानो सेतो टुक्रो; डोरो; धर्को।
रेखोपाखो- --- ना. --- वरिपरि फिँजिएको वा फैलिएको थुप्रै पाखो जग्गा।
रेगिस्तान- --- ना. [फा.] --- मरुभूमि।
रेचक- --- ना. [सं.] --- १. दिसा लगाउने वा पखाला गराउने काम; जुलाफ। २. दिसा लगाउने औषधी। ३. प्राणायाम गर्दा सास बिस्तारै निकाल्ने विधि। ४. कुनै पदार्थमा मिसिएको खराब तत्त्वलाई पृथक् पार्ने प्रक्रिया। वि. ५. दिसा लगाउने; पखाला गराउने।
रेचकी- --- ना. [फा. रेजगी] --- प्रायः एकपैसेदेखि पच्चिसपैसेसम्मको
```
-------------------

-------------------
```
मेलापक --- ना. --- १. समाज। २. यात्रा, उत्सव, तीर्थस्थल आदिमा हुने मानिसहरूको जमघट। ३. सुर्मा। ४. खेतीको काम; मेलो। ५. खास अवसरमा लाग्ने बजार; ठुलो हाट। ६. मिड; घुइँचो । ७. स्वरग्राम। ८. एक बोटविशेष। ९. गौचरन। १०. धेरै जना मिलेर गरिने आआफ्नो काम।
मेलापक- --- वि. [सं.] --- मेल गराउने; मिलाउने।
मेलापात- --- ना. [मेला+पात्र] --- खेतबारीमा धेरै जना मिलेर गरिने कामकाज ।
मेलासन्जोग --- ना. [मेला+सन्जोग] --- बेला-मौका; काकताली।
मेलो- --- ना. [मेला+ओ] --- १. कामको सिलसिला; मेसो। २. खेतीपातीको काम। ३. एउटा कामदारले दिनभरमा गर्न सक्ने काम।
मेलोमेसो --- ना. --- कामको सुर वा सिलसिला।
मेलौंची- --- ना. [भो. ब.] --- सिन्धुपाल्चोक जिल्लामा पर्ने इन्द्रावतीको एक मुख्य सहायक नदी; मेलम्ची।
मेलौंची घ्याङ- --- ना. --- सोही स्थानमा पर्ने बौद्धमार्गी लामाहरूको एक घ्याङ वा देवस्थल।
मेलौंची खानेपानी योजना- --- ना. --- काठमाडौँको पानीको माग पूर्ति गर्ने ठुलो योजना।
मेवा- --- ना. [फा. मेव] --- १. मसलाका रूपमा खाइने काजु, मुनक्का, बदाम आदि सुक्खा फल। २. प्रायः हाँगा नलाग्ने बोटमा अँडिरका जस्ता पात हुने, काला बियाँ भएका ठुला र लाम्चा फल फल्ने एक बोट वा त्यसकै फल; पपिता।
मिष्टान्न- --- ना. --- फलफूल, मिठाई आदि परिकार।
मेशिन- --- ना. --- हे. मेसिन ।
मेष- --- ना. [सं.] --- १. भेडो। २. बाह्र राशिमध्ये एक; मेष राशि।
मेषशृङ्ग- --- ना. --- १. मेढाशृङ्गी। २. भेडाको सिङ।
मेष सङ्क्रान्ति- --- ना. --- वैशाख महिनामा लाग्ने सङ्क्रान्ति; बैसाखे सग्राँती।
मेसिन- --- ना. [अङ् ] --- १. यन्त्र; कल; मिसिन। २. लुगा सिउने साधन; मेशिन।
मेसिन गन- --- ना. --- यन्त्रजडित बन्दुक; छिटोछिटो गोली चल्ने बन्दुक।
मेसिनरी- --- ना. --- १. कुनै कलकारखानामा भएका यन्त्रहरूको समुदाय; कलपुर्जा। २. कार्यसञ्चालन गर्ने अङ्गप्रत्यङ्गको समूह।
मेसु- --- ना. --- बाँसको टुसो खाँदेर अमिल्याइएको अचार वा खाद्य पदार्थ; तामा।
मेसो- --- ना. --- १. कामको सिलसिला; कार्यक्रम। २. रहस्य; भेउ।
मेह- --- ना. [सं.] --- १. पिसाब; मुत। २. प्रमेह।
मेहत्तर- --- ना. [फा.] --- फोहोरमैला सफा गर्ने काम लिएको व्यक्ति; कुचिकार; पोडे; च्यामे; मेहतर।
मेहदी- --- ना. [सं. मेन्धी] --- ससाना लाम्चा पात हुने, साना फूल फुल्ने र साना राता गेडा फल्ने, प्रायः स्त्रीजातिले हातखुट्टा रँगाउन प्रयोग गर्ने एक बोट वा त्यसका पातको झोल; तैरिणी; मेन्धी।
मेहनत- --- ना. [अ. मिहनत] --- १. परिश्रम; मिहिनेत; श्रम। २. प्रयास; कोसिस; उद्योग।
मेहनताना- --- ना. --- मिहिनेत गरेबापत दिइने ज्याला; पारिश्रमिक; मजदुरी।
मेहनती --- वि. --- मेहनत गर्ने; परिश्रमी।
मेहमान --- ना. [फा.] --- १. अतिथि; पाहुना; आगन्तुक; अभ्यागत। २. खानपानका लागि बोलाइएको व्यक्ति; भोजमा निम्त्याइएको व्यक्ति ।
मेहमानी- --- ना. --- १. मेहमान हुने क्रिया वा अवस्था। २. भोज।
मेहरबान- --- वि. [फा. मेहबान] --- दयालु; कृपालु।
मेहरबानी --- ना. --- कृपा; दया; निगाह।
मेहरो- --- ना. [सं. मेघ] --- १. बादलको पङ्क्ति; मेघमाला। २. बर्सेको पानीको झोक्का।
मेहले- --- ना. --- एक प्रकारको जङ्गली जनावर।
मेहेरी- --- ना. [मेहेरो+ई] --- क्रमैमा आएको पालो।
मेहेरी छोपाइ- --- ना. --- मौकाअनुसार काम गर्ने क्रिया।
मैगाँठो --- ना. [म्वाइँ+गाँठो] --- धागो वा डोरीका दुई छेउ जोल्ट्याएर पारिएको गाँठो; सुर्काउनी नपारी बनाइएको गाँठो।
मैझारो- --- ना. [सं. मार्जन] --- कामको समाप्ति; टुङ्ग्याउनी। विप. खेवारा।
मैतालु- --- वि. [माइत+आलु] --- १. माइत धेरै बस्ने (स्त्री)। २. विवाहउपरान्त पहिलोपल्ट दुलहीले माइतमा लैजाने (विभिन्न परिकार)। ३. पतिलाई छोडी माइतैमा बसोबास गर्ने (स्त्री)। ४. पतिको घरबाट माइतमा आएकी (स्त्री)।
मैतालु मैयाँ- --- ना. --- धेरै दिन माइत बसेकी दुलही।
मैत्र- --- वि. [सं.] --- मित्रसँग सम्बन्धित; मित्रको।
मैत्री- --- ना. [सं.] --- आपसमा हुने मित्रभाव; मित्रता; दोस्ती।
मैत्रीपूर्ण- --- वि. --- मित्रताको भावनाले भरिएको।
मैत्रीसङ्घ- --- ना. --- दुई देशका बिच आपसी सहयोग तथा घनिष्ठता बढाउने उद्देश्यले स्थापित गरिने सङ्घ (जस्तो- नेपालभारत मैत्रीसङ्घ, नेपाल- चीन मैत्रीसङ्घ आदि)।
मैत्रेय- --- ना. [सं.] --- १. एक भविष्यत् बुद्ध। २. सूर्य। ३. एक ऋषि। वि. ५. मित्र वा साथीसँग सम्बन्ध राख्ने।
मैथिल- --- वि. [सं.] --- १. मिथिला देशसम्बन्धी; मिथिला देशका निवासी। ना. २. मिथिलाका राजा जनक।
मैथिली- --- ना. --- १. मिथिला देशको भाषा। २. सीता।
मैथुन- --- ना. [सं.] --- १. स्त्रीपुरुषको यौनसमागम; रतिक्रीडा; सम्भोग; स्त्रीप्रसङ्ग। २. विवाह। ३. मिलाप । ४. जोडी; युगल।
मैथुनिक- --- वि. --- १. मैथुन गर्ने। २. मैथुनसम्बन्धी ।
मैथुनी --- वि. --- मैथुन गर्ने।
मैदल --- ना. [सं. मदनफल] --- लामा काँडा हुने एक जातको सानो रुख।
मैदले- --- ना. --- मैदल पाइने वा मैदलका रुख भएको ठाउँ।
मैदा- --- ना. [फा. मैद] --- १. मसिनो पिठो; चूर्ण; पिष्ट; आँटा। वि. २. मिही; मसिनो; मिहिन।
मैदान- --- ना. [फा. ] --- १. खुला र फराकिलो समथर भूभाग; चउर; फाँट। २. तराई। ३. खेल, परेड आदि खेल्न बनाइएको समतल; टुंडिखेल । ३. अखाडा। ४. दिसापिसाब गर्ने ठाउँ। ५. व्यापक (उखान- एक कान, दुई कान मैदान)।
मैदाल- --- ना. --- काँडैकाँडा भएको र नासपातीका जस्ता पात हुने एक वृक्ष; डम्फर ।
मैदीताल --- ना. --- कास्की जिल्लामा पर्ने एक प्रसिद्ध ताल।
मैन- --- ना. [सं. मदन] --- १. मौरीको चाकाबाट मह निकालिसकेपछि बचेको नरम, चिल्लो र पहेँलो पदार्थ; मौरीको बिलाउनी; मइन। २. मटीतेल तयार गर्दा निस्कने चिल्लो पदार्थबाट बनाइने, बग्ने र पग्लने नरम वस्तु। ३. भिजेको कुरो कुटीपिँधी साह्रै मसिनो वा नरम पारिएको वस्तु।
मैन कपडा- --- ना. --- वैज्ञानिक प्रक्रियाबाट छालाजस्तो बनाइएको, पानी नछिर्ने एक प्रकारको कपडा (रेक्सिन)।
मैनकर --- ना. --- उद्योगका रूपमा मौरी पाल्दा वा भिरमौरीको मह काढ्दा महको उत्पादन गरेबापत तिरिने तिरो।
मैनफल- --- ना. --- फुस्रा रङका पात हुने, पहेँलो फूल फुल्ने, काँडादार एक बोट र त्यसैमा फल्ने, औषधीमा प्रयोग गरिने तथा तरकारी खाइने, ओखरजस्तो एक फल; मैदल; मैनगेडी; मदनफल।
मैनबत्ती --- ना. --- मैनबाट तयार पारिएको; बिचमा वारपार लामो धागो हाली डोलो पारिएको बालिने बत्ती; मइनबत्ती।
मैनसिल- --- ना. [सं. मनःशिला] --- हल्का पहेंलो एक खनिज द्रव्य; नेपाली; दिव्यौषधी।
मैना- --- ना. --- सारौंजस्तो कालो रङ हुने, मानिसको मैं बोली निकाल्न सक्ने, घरमा पिँजडामा राखी पालिने एक प्रसिद्ध चरो; सारिका।
मैनाको बोली- --- ना. --- साह्रै प्यारो वा मिठो बोली।
मैनाक- --- ना. [सं.] --- पुराणअनुसार हिमालय र मेनकाको छोरो मानिएको एक पर्वत।
मैन्हा- --- ना. --- हे. महिना।
मैन्हामारी- --- वि. --- मैन्हा पूरा हुँदा पाइने वा भेटिने (तलब आदि)। -वारी- ना. महिनामारी।
मैमत्त- --- वि. [सं. मदोन्मत्त] --- अभिमानले पूर्ण; मदमत्त; अहङ्कारी; मैमत्ता; मइमत्त।
मैमत्ता- --- वि. --- मैमत्त; अहङ्कारी।
मैयाँ- --- ना. [सं. मातृ] --- १. राजकन्या; राजकुमारी; मैयाँसाहेब। २. छोरीचेलीलाई स्नेहपूर्वक सम्बोधन गर्दा प्रयोग गरिने शब्द।
मैयाँसाहेब- --- ना. --- मैयाँलाई आदरपूर्वक सम्बोधन गरिने शब्द; मैयाँ।
मैरी- --- ना. --- सानो हाते घन; कीला आदि ठोक्ने मु‌ङ्ग्रो; नँमुग; (ह्यामर)।
मैरेय- --- ना. [सं.] --- एक प्रकारको मादक पेय पदार्थ; धयेंराको फूल, चाकु, अमला र बर्रोबाट तयार पारिने एक प्रकारको रक्सी।
मैरो- --- ना. --- १. मझेरी; छिंडी। २. चौको।
मैल- --- ना. --- हे. मयल।
मैला- --- ना. [मयल+आ] --- १. फोहोर; कसिङ्गर। २. विष्ठा; गुहु। ३. दाग, धब्बा।
मैलिनु- --- अ.क्रि. [मैलो+इ+नु] --- १. मैलो हुनु; मलिन हुनु, कालो हुनु; फोहोर लाग्नु। २. घसरपसर हुनु, काती हुनु; घिस्टिनु; दाग लाग्नु।
मैलो --- वि. [सं. मलिन] --- १. मयल भएको; मयल लागेको; मयलयुक्त। २. सफासुग्घर नभएको; फोहर । ३. अँध्यारो; मलिन।
मैल्याइ- --- ना. [√ मैलि (+याइ)] --- १. मैलिने भाव, क्रिया वा प्रक्रिया। २. मैल्याउने भाव, क्रिया वा प्रक्रिया।
मैल्याइनु- --- क.क्रि. --- मैलो पारिनु।
मैल्याउनु- --- स.क्रि. --- मैलो पार्नु; फोहोर गर्नु।
मोक्तो- --- ना. --- मोमोचा बनाउने भाँडाको एक खण्ड वा तह।
मोक्ष- --- ना. [सं.] --- १. जन्ममृत्युको चक्रबाट जीवले छुटकारा पाउने काम; मुक्ति; कैवल्य; निर्वाण । २. बन्धनबाट छुट्ने काम; छुटकारा। ३. मरण; मृत्यु। ४. उद्धार । ५. वास्तुकला वा मूर्तिकलामा अङ्गुल वा मात्रा बराबरको नाप।
मोक्षदा- --- वि. --- १. मोक्ष दिने; मुक्त गर्ने। ना. २. मार्ग शुक्ल एकादशी।
मोगलान- --- ना. --- हे. मुगलान।
मोघ --- वि. [सं.] --- १. व्यर्थ हुने; खेर जाने; निरर्थक। २. निरुद्देश्य; निष्प्रयोजन।
मोच, --- ना. [प्रा. मच्चु ] --- १. झट्का वा धक्का लागेर शरीरका कुनै भागको जोर्नीको नसा यताउता हुने क्रिया। २. गर्भमा नै बालक मरेर जन्मने वा जन्मनासाथ मर्ने एक रोग। ३. बालक सुक्तै जाने एक रोग।
मोच२- --- ना. [सं. मुञ्ज] --- बाबियोजस्तो पाट निकालिने एक थरी बोट।
मोचन- --- ना. [सं.] --- १. कष्ट तथा बाधाबन्धन आदिबाट छुटाउने वा छुट्ने काम। २. हटाउने काम; अपसारण।
मोचामोची- --- ना. [मोचो+मोचो] --- सानातिना केटाकेटी।
मोचो- --- ना. [नेवा. मचा] --- १. केटो; ठिटो। २. नोकर।
मोच्याहा- --- वि. [मोच याहा] --- मोच रोग भएको र हुनेगरेको (मानिस वा ठाउँ)। स्त्री. मोच्याही।
मोज- --- ना. [अ. मौज] --- १. सुख; आनन्द; सोख; मज्जा; चैन; मौज। २. मनको लहड; हौसला; उमङ्ग।
मोजमज्जा- --- ना. --- मनमोज; मोज र मज्जा; सुखचैन; आमोदप्रमोद।
मोजरा - --- ना. [फा. मुजरा] --- १. आंशिक छुट । २. धनीलाई गरिने अभिवादन। ३. रन्डीहरूले बसीबसी गाउने प्रक्रिया।
मोजा- --- ना. [फा.] --- पैतालादेखि पिँडौलामनिसम्म ढाक्ने गरी गोडामा लगाइने वस्त्र वा पहिरन ।
मोजी- --- वि. [मोज+ई] --- मोज गर्ने; आनन्दी; मस्त; मौजी।
मोटक- --- ना. [सं.] --- श्राद्ध, तर्पण आदिमा प्रयोग गरिने, दोब्याएर पवित्र बनाइएको कुश।
मोटर- --- ना. [अड्. ] --- १. पेट्रोल, डिजेल, विद्युत्शक्ति आदिबाट ऊर्जा पैदा भई चल्ने यन्त्र; इन्जिन चलाउने मुख्य पुर्जा। २. त्यस्तो यन्त्रबाट सञ्चालित हुने सवारी साधन।
मोटरकार- --- ना. --- मोटरबाट सञ्चालित हुने सुविधायुक्त हल्का सवारी साधन; कार।
मोटरखाना- --- ना. --- मोटर राख्ने ठाउँ; ग्यारेज।
मोटरगार्ड- --- ना. --- मोटरगाडीहरूमा चक्काको ठिक माथि रहने फलामे ढकनी।
मोटरसाइकल --- ना. --- मोटर इन्जिनबाट चल्ने दुईपाङ्ग्रे सवारी; मोटरब्याक; भ्याटभ्याटे।
मोटाइ- --- ना. [√ मोटाउ (+आइ)] --- १. मोटाउने भाव, क्रिया वा प्रक्रिया। २. मोटोपन।
```
-------------------

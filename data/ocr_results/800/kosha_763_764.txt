-------------------
```
परिचारिका --- ना. --- १. अस्पतालमा उपचारका निम्ति भर्ना गरिएका रोगीहरूको सेवाशुश्रूषा गर्ने आइमाई; सेविका; नर्स। २. नोकर्नी; सेविका; दासी।
परिचारित --- वि. --- १. परिचार गरिएको। २. परिचारिकाको सेवा पाएको (शिशु)।
परिचारी- --- ना. --- परिचारक।
परिचार्य- --- वि. --- १. सेवा गर्न लायक; सेव्य। २. स्याहारसम्भार गर्न लायक; परिसेव्य।
परिचालक- --- वि. [सं.] --- १. कार्यविशेषको परिचालन गर्ने, त्यसलाई चालु राख्ने वा त्यसको प्रबन्ध मिलाउने। २. हल्लाउने; वरिपरि घुमाउने। ना. ३. कुनै कार्यको सञ्चालन गर्ने व्यक्ति; सञ्चालक।
परिचालन- --- ना. [सं.] --- १. कुनै कार्य वा संस्थाको प्रबन्ध। २. हल्लाउने काम; वरिपरि घुमाउने काम। ३. हिँडडुल गराउने काम।
परिचालित- --- वि. [सं.] --- १. चालु राखिएको। २. हल्लाइएको; डोलाइएको; वरिपरि घुमाइएको। ३. हिँडडुल गराइएको।
परिचित --- वि. [सं.] --- १. चिनेजानेको; जानपहिचान भएको; परिचय भएको। २. थाहा पाइएको; जानिएको; ज्ञात। ३. थुप्याइएको; एकत्रित गरिएको; बटुलिएको।
परिचिन्तन- --- ना. [सं.] --- १. कुनै विषयमा चारैतिर दृष्टि पुऱ्याई गरिएको सोचाइ। २. कुनै विषयको राम्रो सम्झना; स्मरण। ३. फिक्री; चिन्ता ।
परिचिन्तित --- वि. --- सोचिएको; स्मरण गरिएको; चिन्ता गरिएको।
परिचिह्न- --- ना. [सं.] --- १. हस्ताक्षर; दस्तखत। २. छाप वा चिह्न; निसाना; राम्रोसँग लगाइएको चिनु।
परिचिहिनत- --- वि. --- १. हस्ताक्षर गरिएको; दस्तखत गरिएको। २. छाप वा चिह्न लगाइएको; निसाना लगाइएको। ३. राम्ररी चिनु लगाइएको।
परिचुम्बन- --- ना. [सं.] --- प्रेमले विभोर भएर गरिने चुम्बन; धेरै माया गर्दा खाइने म्वाइँ।
परिचुम्बित- --- वि. [सं.] --- प्रेमपूर्वक चुम्बन गरिएको; मायाले म्वाइँ खाइएको।
परिचेय- --- वि. [सं.] --- १. परिचय गर्न योग्य; जानपहिचान गर्न लायक। २. जान्न लायक; थाहा पाउन योग्य। ३. सञ्चय गर्न योग्य; जम्मा गर्न लायक।
परिच्छद- --- ना. [सं.] --- १. कुनै वस्तु वा व्यक्तिलाई माथिबाट ढाक्ने कपडा; झापन; आच्छादान। २. शरीरमा लगाउने लुगा; पोसाक। ३. राजाका अगि वा पछि लाग्ने व्यक्ति; अनुचर। ४. परिजन; परिवार; जहान।
परिच्छेद- --- ना. [सं.] --- १. कुनै वस्तु वा विषयलाई खण्ड-खण्डमा विभाजित गर्ने काम; विभाजन। २. ग्रन्थको कुनै एक विषयको चर्चा गरिएको अंश; अध्याय; खण्ड; प्रकरण। ३. सीमा; अवधि। ४. सत्य, असत्य आदिको निर्णय; निश्चय।
परिच्छेदक- --- वि. --- १. सीमा वा अवधि निर्धारण गर्ने। २. अलग-अलग छुट्ट्याउने; विभाजक ।
परिच्छेदन- --- ना. --- १. काट्ने, टुक्र्याउने र चिरा पार्ने काम। २. पुस्तकको अध्याय वा परिच्छेद छुट्ट्याउने कार्य।
परिच्छेदिका- --- ना. --- परिच्छेदको उपविभाग; सानो अध्याय।
परिच्छेद्य- --- वि. --- १. छुट्याउन योग्य; विभाज्य। २. नापतौल गर्न योग्य; परिमेय।
परिच्युत- --- वि. [सं.] --- तल झरेको; जाति वा धर्मबाट गिरेको; च्युत; पतित।
परिच्युति- --- ना. --- १. परिच्युत हुनाको अवस्था; पतन; स्खलन। २. जातहटक।
परिजन --- ना. [सं.] --- १. आश्रयमा रहेका व्यक्ति; परिवार; जहान (स्त्री, पुत्र, नोकर इ.)। २. दरबारभित्रका कर्मचारी।
परिजात- --- वि. [सं.] --- १. जन्मिएको; उम्रिएको; उत्पन्न। २. विकास भएको; विकसित।
परिज्ञात- --- वि. [सं.] --- राम्ररी थाहा पाइएको; निश्चित रूपमा ज्ञात भएको; पूर्ण ज्ञान भएको वा जानकारी भएको।
परिज्ञाता- --- वि. --- १. विषयवस्तुप्रतिको राम्रो ज्ञान भएको; खुब थाहा पाएको; विशेष जानकारी हासिल गरेको। २. परिचय पाउने; चिन्ने। ना. ३. विशेषज्ञ।
परिज्ञान- --- ना. [सं.] --- १. राम्रोसित भएको ज्ञान; सम्यक् ज्ञान; विशुद्ध ज्ञान। २. सूक्ष्म ज्ञान; वैज्ञानिक ज्ञान; यथार्थ ज्ञान। ३. विशेषज्ञता। ४. परिचय; जानपहिचान। ५. चिनो; अभिज्ञान।
परिणत- --- वि. [सं.] --- १. खुबसँग झुकेको; बेसरी नुहेको । २. नम्र; विनम्र; विनीत। ३. एक रूपबाट अर्का रूपमा बदलिएको; रूपान्तर भएको; स्वरूप बदलेको। ४. पाकेको; परिपक्व भएको; ५. पचेको; हजम भएको। ६. उमेर छिप्पिएको वा पुगेको; पाको; प्रौढ।
परिणति- --- ना. --- १. खुबसँग झुक्ने काम; बेसरी नुहुने क्रिया। २. नम्रता; विनम्रता; विनयशीलता। ३. एक रूपबाट अर्को रूप हुने स्थिति; रूपान्तरण। ४. पाक्ने क्रिया; परिपाक। ५. पच्ने वा हजम हुने क्रिया; परिपाक। ६. प्रौढता; परिपक्वता। ७. बुढ्याइँ, वार्द्धक्य। ८. अन्त; समाप्ति; समापन। ९. परिणाम; निष्कर्ष।
परिणतीकरण- --- ना. --- कुनै वस्तुलाई एक रूपबाट अर्को रूपमा परिवर्तित गर्ने क्रिया; रूपान्तरीकरण।
परिणय- --- ना. [सं.] --- विवाह गर्ने काम।
परिणाम- --- ना. [सं.] --- १. कुनै काम वा विषयको निचोरमा हुने निष्कर्ष; फल; नतिजा। २. कुनै काम वा विषयलाई बदल्ने काम; परिवर्तन। ३. एक रूपबाट अर्को रूपमा बदल्ने काम; रूपान्तरण। ४. कुनै वस्तु वा विषयको वृद्धि हुने क्रिया; विकास। ५. समाप्त हुने क्रिया; समापन; समाप्ति; टुङ्गो; छिनाफाना। ६. उपमेयको काम उपमानद्वारा गरिँदा हुने एक अर्थालङ्कार।
परिणामतः- --- क्रि.वि. --- परिणामका रूपमा, फलतः।
परिणामदर्शी- --- वि. --- १. कुनै काम वा विषयको पछि हुने परिणाम पहिले नै जान्ने। २. फल वा परिणामको पहिले नै विचार गरेर काम गर्ने; भविष्यदर्शी; दूरदर्शी।
परिणामी- --- वि. --- १. परिणाम हुने; नतिजा निस्कने; फल पाइने। २. परिणाम भएको; परिणामसँग सम्बन्धित।
परिणायक- --- ना. [सं.] --- १. अगाडि डोऱ्याउने व्यक्ति; अगुवा; नेता।
परिणीत- --- वि. [सं.] --- १. विवाह वा परिणय भइसकेको; विवाहित। २. परिणाम निस्किसकेको; समाप्त; पूर्ण।
परिणीता- --- वि. --- १. विवाह भइसकेकी; विवाहिता। ना. २. ब्याहिते स्वास्नी।
परिणेता- --- ना. [सं.] --- परिणायक।
परिणेया- --- वि. [सं.] --- पाणिग्रहण गर्न योग्य; विवाह गर्न लायककी।
परितप्त- --- वि. [सं.] --- १. खुबसँग तातेको; उत्तप्त। २. अति नै दुःखित; सन्तप्त।
परिताप- --- ना. [सं.] --- १. अत्यधिक ताप; अति गर्मी। २. ज्यादा दुःख; चारैतिरबाट खनिएको पिर। ३. शोक; चिन्ता । ४. पछुतो; पश्चात्ताप।
परितापी --- वि. --- १. अति तातो; उग्र ताप भएको। २. अत्यन्त दुःखितः सन्तापयुक्त। ३. अतीव दुःखकर; ज्यादै दुःख दिने। ४. अत्यन्त कष्ट दिने ।
परितिक्त- --- वि. [सं.] --- धेरै तितो; कलबिख।
परितुष्ट- --- वि. [सं.] --- १. परम सन्तुष्टि पाएको; खुब सन्तुष्ट। २. प्रसन्न; खुस।
परितुष्टि- --- ना. --- १. पूर्ण सन्तुष्टि; परितोष। २. हर्ष; आह्लाद; आनन्द।
परितृप्त- --- वि. [सं.] --- १. राम्ररी अघाएको; सबैतिरबाट तृप्ति पाएको। २. पूर्ण तुष्ट; सन्तुष्ट।
परितृप्ति- --- ना. --- १. चारैतिरबाटको सन्तोष; पूर्ण सन्तुष्टि। २. आन्तरिक प्रसन्नता; मानसिक प्रफुल्लता।
परितोष- --- ना. [सं.] --- १. चारैतिरबाट प्राप्त हुने सन्तोष; परितुष्टि। २. पूर्ण रूपले अघाउने क्रिया; तृप्ति। ३. कुनै काम-कुरो सफल हुँदा हुने आनन्द।
परितोषक- --- वि. --- १. सबै कुराबाट सन्तुष्ट तुल्याउने। २. चारैतिरबाट खुसी गराउने। ३. आन्तरिक आनन्द दिने।
परितोषण- --- ना. --- कसैलाई परितोष वा सन्तोष गराउने क्रिया; परितृप्ति।
परितोषी --- वि. --- परितोषयुक्त; सन्तोषी।
परित्यक्त- --- वि. [सं.] --- राम्रैसँग; पूर्ण रूपले त्यागिएको।
परित्यक्तता- --- ना. --- परित्याग।
परित्यक्ता- --- वि. --- राम्रैसँग छाडिएकी; पूर्ण रूपले त्यागिएकी (स्त्री)।
परित्याग- --- ना. [सं.] --- १. पूर्ण त्याग; पूर्ण रूपले छाड्ने क्रिया (अधिकार, सम्पत्ति आदि)। २. कसैसँग रहेको सम्बन्धको त्याग। ३. पूर्ण उदारता।
परित्यागी- --- वि. --- १. परित्याग गर्ने; पूर्ण रूपले त्याग गर्ने। २. आफ्नो अधिकार वा स्वत्व पूर्ण रूपले छाड्ने।
परित्याज्य- --- वि. --- पूरा तवरले त्याग गर्न योग्य; सबैतिरबाट छाड्न लायक; परित्याग गर्न लायक।
परित्राण- --- ना. [सं.] --- १. आपत्-विपत्मा परेकाको रक्षा; बचाउ। २. पूर्ण रक्षा; आरक्षण। ३. आत्मरक्षा। ४. आश्रय; सहारा।
परित्रात- --- वि. [सं.] --- राम्ररी रक्षा गरिएको; चारैतिरबाट सुरक्षित राखिएको; हरतरहले जोगाइएको।
परित्राता- --- वि. --- १. परित्राण गर्ने (व्यक्ति)। ना. २. संरक्षक; अभिभावक ।
परित्रास- --- ना. [सं.] --- चारैतिरबाट हुने डर; अत्यधिक भय; ठुलो त्रास।
परिदग्ध- --- वि. [सं.] --- पूरै डढेको; पूरै तातेको।
परिदग्धि- --- ना. --- १. ठुलो ज्वलन; महाताप। २. डबल निमोनिया।
परिदर्शक- --- वि. [सं.] --- १. परिदर्शन गर्ने। ना. २. पर्यटक।
परिदर्शन- --- ना. [सं.] --- १. कुनै स्थान वा वस्तु आदिलाई चारैतिरबाट हेर्ने काम; सम्यक् दर्शन। २. दृश्यावलोकन। ३. अवलोकन ।
परिदर्शित- --- वि. [सं.] --- राम्ररी हेरिएको।
परिदहन- --- ना. [सं.] --- १. बेसरी डढाउने काम; राम्ररी पोल्ने काम; परिदाह; परिदग्धि। २. आगो लगाउने काम; सल्काउने काम।
परिदान- --- ना. [सं.] --- १. एक देशले अर्का देशलाई वा एक व्यक्तिले अर्का व्यक्तिलाई गरिने विशेष आर्थिक सहायता। २. साटफेर; विनिमय। ३. फिर्ता दिने काम; फर्काउने काम।
परिदाह- --- ना. [सं.] --- १. अत्यन्त ठुलो डाहा; प्रचण्ड ताप; परिदहन। २. अत्यधिक मानसिक ताप; सन्ताप।
परिद्रष्टा- --- वि. [सं.] --- १. कुनै स्थान, वस्तु, विषय आदिलाई चारैतिरबाट हेर्ने; परिदर्शन गर्ने। ना. २. परिदर्शक।
परिधान- --- ना. [सं.] --- १. चारैतिरबाट घेर्ने काम; परिवेष्टन। २. लगाउने लुगाफाटो; पहिरने वस्त्र। ३. लुगा लगाउने काम; परिधान गर्ने काम।
परिधान गृह- --- ना. --- कपडा लगाउने, फेर्ने वा शृङ्गार आदि गर्ने कोठा; शृङ्गारकोठा (ड्रेसिङरुम)।
परिधानीय- --- वि. --- परिधान गर्न योग्य।
परिधायक- --- ना. [सं.] --- १. छोप्ने साधन; आवरण। वि. २. छोप्ने; आवरण गर्ने।
परिधारण- --- ना. [सं.] --- १. कुनै वस्तुलाई अड्याउने काम; थाम्ने काम। २. सहने काम; सहन गर्ने काम।
परिधावक- --- ना. [सं.] --- १. राम्ररी कुद्म सक्ने व्यक्ति। २. कुदाइमा प्रवीण खेलाडी। वि. ३. एकदम कुद्‌ने वा दौडिने।
परिधावन- --- ना. [सं.] --- १. चारैतिर दगुर्ने वा दौडने काम; बेसरी कुद्‌ने काम। २. पिछा गर्ने काम; पछि लाग्ने काम; पछ्याइ। ३. राम्ररी धुने वा पखाल्ने काम।
परिधावी- --- वि. [सं.] --- परिधावन गर्ने; परिधावक।
परिधि- --- ना. [सं.] --- १. चारैतिर बारिएको बार; चौतर्फको घेरा; चौघेरो। २. वृत्तको सबभन्दा बाहिरपट्टिको पूर्ण रेखा; वृत्त बनाउने वक्ररेखा। ३. विस्तार; व्याप्ति। ४. सूर्य, चन्द्र आदि ग्रहका वरिपरि देखिने बाटुलो घेरो; परिवेश; मण्डल; सभा। ५. यज्ञकुण्डका तीनतिर ठोकिने किलो। ६. परिक्रमा गर्ने मार्ग वा बाटो। ७. कुनै वस्तु वा विषयको निश्चित सीमा वा हद।
परिधिक- --- वि. --- परिधि भएको; चौघेरो भएको।
परिधेय- --- वि. [सं.] --- परिधानका रूपमा व्यवहार गर्न लायक।
परिनियम- --- ना. [सं.] --- कुनै नियमअन्तर्गत बनेको अर्को नियम; उपनियम; गर्ने नियम।
```
-------------------

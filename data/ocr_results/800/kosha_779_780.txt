-------------------
```
पहाडिया/पहाडी/पहाडे ---   --- क्रमिक रूपले चलेको दुनोट; दुनाइ।
पहाडिया/पहाडी/पहाडे- --- वि. [पहाड+इया/ई/ए] --- १. पहाडको; पहाडमा बस्ने; पहाडमा पाइने वा देखिने। २. जङ्गली; पाखे; असभ्य ।
पहार- --- ना. [सं. प्रकाशट] --- घामको ताप; सूर्यबाट आउने राप वा तातोपना।
पहारिलो --- वि. --- १. घाम लाग्ने; पहार लाग्ने। २. न्यानो; रापिलो (घाम)।
पहिचान्नु- --- स.क्रि. [पहिचान+नु] --- १. पहिचान गर्नु; चिन्नु। २. पारख गर्नु; ताड्नु।
पहिचान- --- ना. --- १. चिनाजानी; परिचय; प्रत्यभिज्ञान। २. कुनै वस्तुको गुण, मूल्य आदि जान्ने काम; पारख। ३. जाँचबुझ।
पहिचानिनु- --- क.क्रि. --- पहिचान्ने काम गरिनु।
पहिया- --- ना. [सं. पथिका] --- गाडी आदिलाई बाटामा हिँडाउन मद्दत गर्ने पाङ्ग्रो; चक्का।
पहिरनु- --- स.क्रि. [सं. परिधान > *पधिरान > * पहिराण] --- लुगा, गहना आदि शरीरमा लगाउनु; पैहनु।
पहिरन --- ना. --- शरीरमा लुगा, गहना आदि लगाउने काम; पहिरने काम; परिधान।
पहिराइ- --- ना. --- पहिरने क्रिया वा प्रक्रिया।
पहिराइनु- --- क.क्रि. --- पहिरन लाइनु।
पहिराउनु- --- प्रे.क्रि. --- पहिरन लाउनु।
पहिरिनु- --- स.क्रि. --- १. पहिरनु। क.क्रि. २. पहिरने काम गरिनु।
पहिरो --- ना. [पहरो] --- १. पहाड भत्केर बनेको भिर; पहरो। २. पहाड भत्केर खसेको ढुङ्गा, माटो आदिको समूह। ३. पहाडको भत्काइ; भुईंको धस्काइ; भूस्खलन।
पहिला- --- वि. [पहिलोको ति. रू.] --- १. पहिलो; प्रथम। क्रि.वि. २. पहिले; उहिले।
पहिलाबेते- --- वि. --- पहिलोपल्ट बियाएको वा बियाउने (गाईबस्तु आदि)।
पहिलिनु- --- क.क्रि. [पहिल्याउ+इ+नु] --- १. फेला पारिनु; भेट्टाउनु। २. पहिचान पाइनु; चिनिनु। अ.क्रि. ३. फेला पर्नु।
पहिली- --- वि. [पहिलो+ ई] --- १. गणनाका क्रमले एकको स्थानमा पर्ने; सुरुकी; अगिल्ली। २. कुनै प्रतिद्वन्द्वितामा प्रथम स्थान प्राप्त गर्ने (स्त्री)।
पहिले- --- क्रि.वि. [पहिलो+ए] --- १. अगाडि; सुरुमा; प्रथम पटक। २. उहिले; प्राचीन कालमा।
पहिलो --- वि. [सं. * प्रथिल्ल प्रथम] --- १. गणनाका क्रमले एकको स्थानमा पर्ने; सुरुको; अगिल्लो; प्रथम। २. कुनै प्रतिद्वन्द्वितामा प्रथम स्थान प्राप्त गर्ने । ३. कालक्रमले जेठो।
पहिला नम्बरको --- वि. --- १. उत्तम दर्जाको; सबैभन्दा उम्दा; राम्रो। २. हदसम्मको; हदैको (बदमास)।
पहिल्याइ- --- ना. [√ पहिल्याउ (+आइ)] --- पहिल्याउने क्रिया वा प्रक्रिया।
पहिल्याइनु- --- क.क्रि. --- पहिल्याउने काम गरिनु।
पहिल्याउनु- --- स.क्रि. / प्रे.क्रि. [पाइलो+याउ+सु] --- १. फेला पार्नु; भेट्टाउनु। २. चिन्नु; पहिचान्नु। ३. मेलोमेसो पाउनु।
पहिल्यावट/पहिल्याहट- --- ना. --- पहिल्याइ।
पहिल्यै --- क्रि.वि. [पहिलो+ए] --- १. पहिले नै; अगि नै; अगाडि नै। २. उहिले नै; पुरानो समयमै; अतीतमै।
पहुँच्नु- ---   --- पठाइएको वस्तु, मानिस आदि नियत स्थानमा पुग्नु, दाखिला हुनु।
पहुँच- --- ना. [प्रा. पहूच] --- १. कुनै व्यक्ति वा वस्तु कतै पुग्ने काम। २. निश्चित लक्ष्यसम्मको जवाइ। ३. निश्चित ठाउँमा पुगेको सूचना। ४. कुनै ठाउँ वा विषयसम्म पुग्ने शक्ति; गति; प्रवेश। ५. कुनै कुरो राम्ररी बुझ्ने शक्ति। ६. चिनजान; परिचय; पहिचान। 7. कुनै कुरा गर्ने वा गरेर पुऱ्याउने सामर्थ्य।
पहुँच दस्तुर --- ना. --- ट्रङ्ककल आदिमा खोजेको व्यक्ति ठेगानामा भए- नभएको थाहा भएपछि ग्राहकले तिर्नुपर्ने रकम।
पहुँच नामा- --- ना. --- पठाएको वस्तु वा व्यक्ति नियत ठाउँमा पुगेको प्रमाणस्वरूप प्राप्त हुने रसिद; पहुँच।
पहुँच बाहिरको --- वि. --- शक्ति वा आँटले नपुग्ने।
पहुँचाइ- --- ना. --- पहुँचने क्रिया वा प्रक्रिया।
पहुँचाइनु- --- क.क्रि. --- पहुँचाउने काम गरिनु; पुऱ्याइनु।
पहुँचाउनु- --- प्रे.क्रि. --- पुग्ने गराउनुः पुऱ्याउनु।
पहुँचिनु- --- अ.क्रि. --- १. पहुँचनु। २. पुगिनु।
पहेंल- --- वि. [√ पहेंलो] --- केही समस्त शब्दको आरम्भमा प्रयोग हुने 'पहेँलो' शब्दको सङ्क्षिप्त रूप।
पहेंलपित्त- --- ना. --- पित्त बिग्रेर सारा शरीर पहेंलो हुने रोग; कमलपित्त; कामला; जन्डिस; गायो; पहेंले।
पहेंलपुर- --- वि. --- सर्वत्र पहेंलो भएको; पहेंलै भएर रहने; पहेँलाम्मे।
पहेँला --- ना. --- धानमा बाला निस्कने बेलामा र मकैमा घोगा पसाउने बेलामा पातमा देखिने पहेँलोपन।
पहेँलाम्मे --- वि. --- पहेंलपुर, पीतमय।
पहेंल्याइ- --- ना. --- पहेंला दृष्टिगोचर हुने कार्य।
पहेंलिनु --- अ.क्रि. [पहेंलो इ+नु] --- पहेंलो हुनु; पीत रङ्गको बन्नु।
पहेंली- --- वि. [पहेंलो +ई] --- १. पहेँलो वर्णको; पहेंलो रङ हुने। २. पहेंलो वर्णकी (नारी)।
पहँली काठ- --- ना. --- पहेंलो काठ हुने एक जातको रुख।
पहँली पात- --- ना. --- मकै पाक्नलाई खोस्टो पहेंलो हुने अवस्था; पहेंला।
पहेंली मकै- --- ना. --- पहेंला गेडा हुने एक जातको लेकाली मकै।
पहेंले- --- वि. [पहेंलो+ए] --- १. पहेंलो भएको; पहेंलो वर्णको। ना. २. पित्त बिग्रेर सारा शरीर पहेंलो हुने रोग; कमलपित्त; गायो; पित्तव्याधि। ३. अदुवाको जस्तो बोट हुने, सखरखण्डका ढबको पहेंला सेला फल्ने र औषधीका रूपमा काम लाग्ने एक कन्द।
पहेँलो --- ना. [सं. पीतल] --- १. सुन, बेसार आदिको जस्तो रङ; पीत। वि. २. त्यस्तो रङको ।
पहेँलो अगरु- --- ना. --- पहेंलो काठ हुने एक जातको अगरु।
पहेँलो केवँरा- --- ना. --- पहेंलो फूल र डाँठ हुने एक जातको केवँरा।
पहेँलो घाम- --- ना. --- सायङ्कालको तापहीन सूर्यको प्रकाश; सूर्य डुब्नुभन्दा अगाडिको घाम। (यस्तो घाम भएको बेला केटाकेटीलाई भूत लाग्छ भन्ने अन्धविश्वास छ।)
पहेँलो चना- --- ना. --- पहेंलो वर्णको एक जातको चना; गौरचणक; काबुलीचना।
पहेँलो बलु- --- ना. --- किनारामा दाँती परेका ससाना पात हुने पहेंलो फूल र ससाना हरिया फल लाग्ने एक किसिमको झारविशेष (यसलाई आयुर्वेदमा बलवीर्यवर्द्धक, धातुको रोग विनाश गर्ने र रगत बढाउने भनिएको छ)।
पहेँलो मार्सी- --- ना. --- पहेंला बोक्रा हुने उत्तम जातको धान।
पहेँलो मुगी- --- ना. --- शरत्कालमा पाक्ने एक जातको मुगी।
पहेँलो सहचर- --- ना. --- पहेंलो फूल फुल्ने एक जातको सहचर बुटी।
पहेँलो सूर्यभक्ति- --- ना. --- पहेँलो फूल फुल्ने एक जातको सूर्यभक्ति फूल।
पहेँल्याइ- --- ना. [√ पहेंलि (+याइ)] --- पहेंलिने भाव, क्रिया वा प्रक्रिया।
पहेँल्याइनु- --- क.क्रि. --- पहेंलो तुल्याइनु।
पहेँल्याउनु- --- प्रे.क्रि. --- पहेंलो पार्नु वा पार्न लाउनु।
पहेली- --- ना. [सं. प्रहेलिका] --- १. भ्रमात्मक वा घुमाउरो किसिमले दिएको लक्षणका आधारमा कुनै वस्तुको नाउँ वा उत्तर दिनुपर्ने जटिल शब्द वा वाक्य; उत्तर लुकेको प्रश्न; अत्तो; कूट; प्रहेलिका; अड्को। २. हत्तपत्त बुझ्न नसकिने जटिल कुरो; कठिन समस्या। 3. गम्भीर रहस्य।
पाँ- --- ना. [बाल बोलीमा] --- पानी।
पाँक/पाँको- --- ना. [सं. पङ्क] --- हिलो; लेदो; पाँगो।
पाँगा- --- ना. [भो.ब.] --- स्वास्नीमान्छेले लगाउने स्वदेशी घरबुनाको लुगा (दिव्य.)।
पाँगे- --- वि. [पाँगो+ए] --- १. पाँगो भएको; लेदो। ना. २. पाँगे नुन।
पाँगे नुन- --- ना. --- समुद्रका छेउको लेदो खारी बनाइएको खाने नुन।
पाँगो- --- ना. [सं. पङ्क] --- नदी, पोखरी, भल, बाढी आदिले बगाएर ल्याएको मलिलो लेदो माटो, मदम।
पाँगो भूमि- --- ना. --- नदीले थुपारेको पाँगो माटाले बनेको जमिन ।
पाँगो माटो- --- ना. --- नदीले बगाएर ल्याउने, उब्जाउका निम्ति उपयोगी मिहिन र लस्सादार मलिलो माटो।
पाँच- --- ना. [सं. पञ्च] --- १. चार र एकका योगको सङ्ख्या; पाँचको अङ्क। २. वि. चार र एकका योगको।
पाँच अङ्गुले- --- ना. --- १. हर्युङ्गाका आकारको एक बुटी; करज्योडी। वि. २. पाँच अङ्गुलका परिमाणको। ३. पाँचवटा औंला हुने ।
पाँच औंले- --- ना. --- पहेंलो फूलको भागमा गुलाबी टिकटिके भएको पाँच औंलाका आकारको कन्द हुने, (आयुर्वेदमा यसका जरालाई पौष्टिक र रुचिकारक भनिएको) बुटीविशेष; पाँच अङ्गुल।
पाँचखाल --- ना. --- काभ्रे जिल्लाको धुलिखेल पूर्वोत्तरको एक रमणीय उपत्यका।
पाँचतीन- --- ना. --- एक पासामा पन्जा, अर्कोमा दुवा र अर्कोमा पोट मात्र पर्दा हुने पासाको एक दाउ।
पाँचथर- --- ना. --- नेपालको पूर्वाञ्चलअन्तर्गत मेची अञ्चलमा पर्ने एक जिल्ला।
पाँचपाते- --- ना. --- पाँचचोसे आकारको मझौला खालको डाले घाँस।
पाँचपोखरी --- ना. --- सिन्धुपाल्चोक जिल्लामा पर्ने नाउलिङ तथा चोचे डाँडाका उत्तरमा करिब ३,८६५ मिटरको उचाइमा रहेको ससाना पाँचवटा पोखरी बनेको दह।
पाँचपोल- --- ना. --- तुलाको तौलअनुसार सवाबोडी।
पाँच सरकार- --- ना. --- तत्कालीन नेपालका श्री ५ महाराजाधिराज।
पाँचौं- --- वि. --- गणनाका क्रमले पाँच सङ्ख्यामा पर्ने; पाँच नम्बरमा आउने।
पाँज्नु- --- स.क्रि. [पाँजो+नु] --- १. खेतबारी आदिमा उखेलेको बिउको थुप्रो पार्नु। २. नलसँगको काटिएका धानको बोट सुक्न सक्ने गरी थुप्रो पार्नु; निहिन लगाउनु। ३. फैलाउनु; फिँजाउनु।
पाँजिनु- --- क.क्रि. --- पाँजा पारिनु; बिउ, नल आदिसँगको धान आदि सुक्नका लागि फिँजाइनु; निहिन लगाइनु।
पाँजुलो- --- वि. [पन्जा लो] --- १. सम्म परेको; समथर। ना. २. मैदान; पजलो।
पाँजो- --- ना. [पञ्जा ओ] --- १. धान, कोदो आदिका बिउ वा घाँस आदिको मुठीमा अटाएसम्मको थुप्रो। २. नलसँगको काटेका धानको सुक्न सक्ने गरी पारिएको थुप्रो; निहिन।
पाँड- --- ना. [सं. पारणड = पाण] --- १.थाडाको आधाजसो भागमा थपिएको बुइँगलखण्ड। २. पिँढी वा पिँढीमाथिको छानो।
पाँडुले- --- वि. [सं. पाण्डुर] --- कालो, पहेँलो वर्णका भुईंमा सेता र सेतो वर्णका भुईंमा चाहिँ पहेंला खालका पाटा वा पाङ्ग्रा भएको (प्रायः कुकुर)।
पाँडे- --- ना. [सं. पाण्डेय] --- ब्राह्मण र क्षत्रियहरूको एक थर वा वर्ग; पाण्डे।
पाँडे कुरो --- ना. --- १. नाउँ नलिईकन कसैका उपर घोचपेच गरिएको कुरो; छनक। २. आपसमा आदर वा अनादर नजनाई गरिने कुरो।
पाँडे गाली- --- ना. --- नाउँ नलिईकन कसैलाई गरिने गाली; अस्पष्ट आक्षेप।
पाँडे पजनी- --- ना. --- योग्यायोग्यको विचार नगरी विशेषतः प्रतिष्ठित व्यक्तिहरूको मानहानि हुने किसिमले गरिने पजनी।
पाँडे बोली- --- ना. --- पाँडेकुरो; गाली।
पाँती- --- ना. [सं. पङ्क्ति] --- लहर; लाम; श्रेणी; ताँती; लस्कर।
पाँदनु- --- स.क्रि. [पाँज्+नु] --- हे. पाँज्नु।
पाँदिनु- --- क.क्रि. --- पाँजिनु।
पाँसुली- --- वि. [पाँसुलो+ई] --- १. ठुलठुला पाँसुला भएकी (आइमाई)। २. पाँसुलो (गीत, कविता आदिमा)।
पाँसुले --- वि. [पाँसुलो+ए] --- १. ठुलठुला पाँसुला हुने; पाँसुला मोटा हुने। २. बलिष्ठ।
पाँसुलो- --- ना. [सं. पांसुल] --- १. खुट्टाको छेपारी। २. खुट्टो (तुच्छार्थमा)।
पाँसेर- --- ना. [पाँच+सेर] --- डेढ बिसौलीको तौल।
पाइ- --- ना. [पाउ+आइ] --- पाउने क्रिया वा प्रक्रिया।
पाइ- --- ना. [बा. बो.] --- पिट्ने काम; पिटाइ; कुटाइ।
पाइक- --- ना. [सं. पादक] --- पायक; पाहिक।
पाइका- --- ना. [अङ्.] --- छाप्ने बाह्र प्वाइन्टको टाइप अक्षर।
```
-------------------

-------------------
```
पाताल यन्त्र- --- ना. --- धातु गलाउने अर्क, तेल आदि तयार गर्ने यन्त्र।
पातालवासी- --- ना. --- १. दैत्य; दानव; नाग। वि. २. पातालमा बस्ने।
पातालिनु- --- अ.क्रि. --- १. तलतिर झर्नु; भासिनु । २. भत्किनु।
पाताली- --- वि. [सं. पाताल+ई] --- १. पातालको। २. भूगर्भको।
पाताली चट्टान- --- ना. --- धरातलभित्र आगाको प्रभावबाट बनेको कडा चट्टान।
पाताले- --- वि. [सं. पाताल+ए] --- १. पातालको; पातालसम्बन्धी। २. पातालमा बस्ने वा पाइने।
पातित- --- वि. [सं.] --- १. खसालिएको; झारिएको; गिराइएको; पतन गराइएको। २. लडाइएको; ढालिएको।
पातित्य- --- ना. [सं.] --- १. आचार, शील आदिबाट पतित हुने क्रिया। २. जाति एवं धर्मबाट च्युत हुने भाव वा अवस्था।
पातिव्रत/पातिव्रत्य- --- ना. [सं.] --- १. पतिव्रता स्त्रीले पालन गर्नुपर्ने धर्म। २. पतिव्रता स्त्रीको समुचित गुण। ३. पतिप्रतिको नैतिक इमानदारी। ४. परपुरुषसितको सतर्कता।
पाती- --- वि. [सं.] --- १. तल खस्ने; झर्ने; तलतिर गिर्ने। २. खसाल्ने; झार्ने; गिराउने। ३. ढाल्ने; लडाउने । वि.बो. ४. धन्यवादका बदलाको आक्षेप।
पाती- --- ना. [पात+ई] --- १. पात; पत्र। २. देवतालाई चढाइएको फूलप्रसाद। ३. पितृप्रसाद पहिराउँदा पुरोहितले पढ्ने मन्त्र। ४. ब्राह्मण वा पुरोहितले यजमानलाई पितृप्रसाद पहिराउँदा पढ्ने मन्त्र। ५. फूलपात।
पाते- --- ना. [अ.मू. पच्+ए > पाचे] --- १. कसैले बोलेका कुरा हास्यात्मक रीतिबाट काट्ने उल्क्याहा व्यक्ति। वि. [पातो+ए] २. पाता परेको; पातासम्बन्धी [पात+ए] ३. पात भएको; पातसम्बन्धी।
पाते कुरो- --- ना. --- चेप्टा पात भएको एक थरी डल्ले कुरो।
पाते कुटो- --- ना. --- फराकिलो पातो भएको, छरितो खन्ने हतियार वा कुटो।
पाते झुलो- --- ना. --- ऋद्धिलता।
पाते फिस्टो- --- ना. --- पातहरू जोडेर थैली आकारको गुँड बनाउने फिस्टो चरो।
पातैपात- --- ना. [पात+पाते --- १. धेरै वा थुप्रै पात। २. लुगाफाटाको छालैछाल। (उदा.- अनिकाल लागे भातैभात, लुगा फाटे पातैपात। - उखान)।
पातो- --- ना. [सं. पट्ट] --- १. कुनै पनि धातु पिटेर चेप्टो पारिएको पातलो पत्र; पाता। २. कोदालो, कादाली आदिको खन्नेतिरको पातलो र फराकिलो भाग। ३. तमाखु टाँसेर चिलिमभित्र घोप्ट्याइने माटाको खबटो अथवा ढुङ्‌गा आदिको चेप्टो साधन। ४. नाम्लाको चुल्ठचाइएर चेप्टो वा पातलो पारिएको, थाप्लामा अडिने भाग। ५. सिमेन्टको बनाइएको चकला।
पातो- --- ना. [सं. पृष्ठपत्र] --- १. शरीरको कुमदेखि कम्मरसम्मको पछिल्लो अवयव। २. साँप्राको कोखमा जोडिएको पातलो र फराकिलो अवयव। ३. पुस्तक, कापी आदिको पानु वा पातो; पन्ना।
पात्तिनु- --- अ.क्रि. [सं. पाती+इनु] --- १. कुपात्र हुनु। २. बल्किनु; जथाभावी गर्ने हुनु। ३. मात्तिनु; इत्तरिनु; छिहिलिनु; निर्लज्ज हुनु। ४. फुरफुरिनु; फुर्किनु।
पात्त्याइ- --- ना. --- पात्तिने क्रिया वा प्रक्रिया।
पात्य- --- वि. [सं.] --- १. खसाल्न वा झार्न लायक। २. दण्डजरिमाना गर्न उचित। ३. प्रहार गर्न लायक।
पात्लो- --- वि. --- हे. पातलो।
पात्र- --- ना. [सं.] --- १. कुनै वस्तु राख्ने आधार; भाँडो; बर्तन। २. केही वस्तु पाउन वा लिन योग्य व्यक्ति; सत्कार, पूजा आदि गर्न योग्य मानिस; सुपात्र; सत्पात्र । ३. नाटकमा अभिनय गर्ने व्यक्ति; अभिनेता; नट। ४. काव्य, नाटक, कथा, उपन्यास आदिमा चरित्रको वर्णन गरिएको नायक, नायिका वा अन्य कुनै व्यक्ति। ५. योग्यता; क्षमता; सामर्थ्य। वि. ६. अधिकार दिन वा पाउन योग्य।
पात्रक- --- ना. --- १. सानो खालको भाँडो; तुच्छ भाँडो; ठाँडो। २. पत्रु।
पात्रता- --- ना. --- १. कुनै काममा रोजिन वा कुनै पदमा नियुक्त हुनका लागि चाहिने आवश्यक गुण वा योग्यता। २. पात्रमा हुनुपर्ने वा भएको गुण; असल गुण।
पात्रत्व- --- ना. --- पात्रता।
पात्रो- --- ना. [सं.] --- वर्षभरिका गते, वार, तिथि, योग, करण आदि लेखिएको पुस्तिका; पञ्चाङ्ग।
पात्ले - --- ना. [पातल+ए] --- १. पातल वा लेकाली जङ्गलमा हुने कटुसको एक जात। वि. २. पातलको; पातलसम्बन्धी। [पात्लो+ए] ३. पात्लो खालको; पातले।
पात्ले कटुस - --- ना. --- पातले कटुस।
पात्ले ढुकुर - --- ना. --- पातले ढुकुर।
पात्ले निहुरो - --- ना. --- पातले निहुरो।
पात्ले रोटी - --- ना. --- पातले रोटी।
पाथी- --- ना. --- १. आठ माना अटाउने भर्ने भाँडो; आठ मानाको परिमाणको वस्तु अटाउने नाप्ने भाँडो । वि. २. आठ माना परिमाणको। ३. मुरीको बिसौं अंशको।
पाथी ब्याज- --- ना. --- वर्ष दिनमा एक रुपियाँको एक पाथीका दरले लिइने ब्याज।
पाथी भात खाए जस्तो- --- वि. --- पूरा सन्तोष लाग्ने; मन ढुक्क हुने।
पाथी भात खाने- --- वि. --- पूरा समर्थ; लक्का।
पाथे- --- वि. [पाथी+ए] --- १. पाथीको; पाथीसम्बन्धी। २. एउटै पाथीले भरेको अन्नादि खाने सम्बन्धित (व्यक्ति); चुले। ३. पाथी अटाउने वा भरिने।
पाथे भाइ- --- ना. --- १. एउटै कामको हिस्सा बेहोर्ने व्यक्तिहरू; हिस्सेदार। २. एउटै खलाको मोही। ३. एउटै चुलामा खाने साथी; भान्से भाइ, चुले भाइ ।
पाथेय- --- ना. [सं.] --- बाटामा खानका निम्ति लिइने साँवल; बाटाको सामलतुमल; बाटाखर्च।
पाथेय श्राद्ध- --- ना. --- मृतकको मोक्षका उद्देश्यले सातौं र बाह्रौँ दिनमा गरिने श्राद्ध।
पादनु- --- अ.क्रि. [सं. पर्दन] --- अपानवायु छाड्नु; अधोवायु छाड्नु; गुदद्वारबाट दुर्गन्धमय हावा फाल्नु।
पाद- --- ना. [सं. पर्द] --- अपानवायुः अधोवायु।
पाद२- --- ना. [सं.] --- १. पाउ; चरण; गोडो; खुट्टो। २. श्लोक वा पद्यको पाउ; चरण; पद। ३. कुनै वस्तुको चौथो भाग; चतुर्थांश। ४. पुस्तकको प्रकरण। ५. कुनै वस्तुको तल्लो भाग; पिँध। ६. जरो; जड; मूल।
पादकटक- --- ना. --- पाउजेब।
पादकमल- --- ना. --- १. कमलजस्ता नरम र राता पाउ; चरणकमल। २. गोडा; पाउ (आदरार्थमा)।
पादक्षेप- --- ना. --- १. टेकाइ, टेक्ने काम। २. हिँडाइ। ३. लात।
पादचाप- --- ना. --- खुट्टाले टेक्दा हुने थर्कन; टेकाइ, कुल्चाइ।
पादचार- --- ना. --- पैदल जाने काम; पैदल हिँडाइ।
पादचारी- --- वि. --- १. पैदल यात्री; पैदल हिँड्ने । ना. २. पैदल सेना; पदाति ।
पादजल- --- ना. --- देवता वा मान्य जनका पाउ धोएको जल; चरणोदक; चरणामृत।
पादटिप्पणी - --- ना. --- पृष्ठका पुछारमा राखिने कुनै विषयको प्रमाण वा पुष्टिका निम्तिको टिप्पणी; खुरेटिपोट।
पादटीका- --- ना. --- कुनै ग्रन्थमा पृष्ठका पुछारमा सूचना, निर्देश, व्याख्या आदिका निम्ति लेखिएको टिप्पणी।
पादतल- --- ना. --- पैतालो; तलुवा।
पादत्राण- --- ना. --- जुत्ता; उपानह; पाउलो।
पाददलित- --- वि. --- १. गोडाले कुल्चिएको; खुट्टाले टेकिएको। २. थिचिएको; दबाइएको। ३. पराजित; अपमानित।
पादन्यास- --- ना. --- पाइलो राख्ने वा टेक्ने काम; टेकाइ; कुल्चाइ।
पादपङ्कज- --- ना. --- पादकमल।
पादपथ - --- ना. --- पैदल हिँड्नुपर्ने बाटो; गोरेटो; डोरेटो।
पादपद्म- --- ना. --- पादकमल।
पादपीठ- --- ना. --- १. राजसिंहासनमुन्तिर पाउ राख्न बनाइएको सानो चौकी; उपधानी। २. अग्ला आसनको तल खुट्टा राख्न बनाइएको चौकी।
पादपीडा- --- ना. --- काँडो आदि बिझ्दा वा घाउ हुँदा खुट्टामा हुने पीडा।
पादपूरण/पूर्ति- --- ना. --- १. कुनै अपूरो श्लोकको पाउ पूरा गर्ने काम। २. निरर्थक वा अनावश्यक शब्दहरू राखेर भए पनि छन्दको पूर्ति गर्ने काम।
पादप्रणाम- --- ना. --- साष्टाङ्ग दण्डवत् गर्ने काम; पाउमा प्रणाम गर्ने काम; ढोग्ने काम; ढोग।
पादरज्जु - --- ना. --- पशुहरूको खुट्टो बाँध्ने डोरी; खुट्टे डोरी; खुट्टे।
पादलग्न- --- वि. --- १. पाउमा लागेको; गोडामा परेको। २. शरणमा आएको; शरणार्थी।
पादवन्दन/वन्दना- --- ना. --- पाउ छोएर नमस्कार गर्ने काम; दण्डवत् गर्ने काम।
पादवल्मीक- --- ना. --- खुट्टा सुन्निने एक किसिमको रोग; थामखुट्टे रोग; हात्तीपाइले रोग; फाइलेरिया।
पादविन्यास- --- ना. --- १. पाउ राख्ने काम; पाइलो राख्ने काम; खुट्टो टेकाइ, कुल्चाइ। २. पदविन्यास।
पादविराम- --- ना. --- वाक्यमा पद वा वाक्यांशलाई छुट्ट्याउने र विश्राम दिने चिह्न; अल्पविराम; कमा (, )।
पादसेवन- --- ना. --- १. पाउको सेवा गर्ने काम; पाउ छुने काम। २. सेवाशुश्रूषा। ३. कमार्तन।
पादसेवा- --- ना. --- पादसेवन।
पादहत- --- वि. --- १. लत्याइएको; लात मारिएको। २. हेला गरिएको; उपेक्षित।
पादहीन- --- वि. --- १. खुट्टो नभएको; लँगडो; खोरन्डो। २. श्लोकको कुनै पाउ वा चरण नभएको।
पादाति- --- ना. --- पैदल सिपाही; पदाति। पादान्त- ना. श्लोक वा पद्यका पाउ वा चरणको अन्त।
पादारविन्द- --- ना. --- पादकमल।
पादिनु- --- क.क्रि. [पाद्+इ+नु] --- अपानवायु छोडिनु; पाने काम गरिनु।
पादुक- --- वि. [सं.] --- पैदल जाने; खुट्टाले हिँड्ने।
पादुका- --- ना. [सं.] --- १. खराउ। २. जुत्ता।
पादुकादान- --- ना. --- १. जुत्ता दान दिने एक धार्मिक कार्य। २. जुत्ता वा खराउ दिने काम।
पादुकास्थान- --- ना. --- दैलेख जिल्लाको दुल्लु बजारदेखि दुई कोस पश्चिमपट्टि पादुका खोलाका किनारमा रहेको एक मन्दिर। (यहाँ सतीदेवीको पाउ झरेको र परापूर्वकालदेखि एक ज्वाला बलिरहेको छ भन्ने कथन छ।)
पादोदक- --- ना. [सं.] --- चरणोदक; खुट्टाको जल।
पाद्य- --- वि. [सं.] --- १. गोडासम्बन्धी; चरणको। २. पूज्य व्यक्ति वा देवदेवीको पाउ धुने (पानी)। ना. ३. देवकार्यमा पूजा गर्दा चढाइने पवित्र जल; पाद्योदक।
पाद्यार्घ- --- ना. --- १. हातपाउ धुने पानी। २. पूजाका सामग्री; पूजासामा। ३. पूजाका निम्ति छुट्ट्याइएको कुनै वस्तु।
पाद्यार्थ्य- --- ना. --- हे. पाद्यार्घ।
पाध्या/पाध्ये- --- ना. [सं. उपाध्याय] --- ब्राह्मण। स्त्री. पाध्येनी।
पान- --- ना. [सं.] --- १. पिउने काम; पन्यालो पदार्थ वा धुवाँ निल्ने काम। २. पिइने पदार्थ; पेय पदार्थ। ३. चुम्बन; म्वाइँ। [पञ्च] ना. / वि. ४. 'पाँच' शब्दको अपभ्रंश रूप[सं. पानीय> पानी] ५. समास भएका केही शब्दको आरम्भमा देखिने 'पानी' को सङ्क्षिप्त रूप (जस्तै- पानढिकी, पानडोको इ.)।[सं. पर्ण (=पात)] ६. पिपल का पातका आकारका पात हुने एक प्रसिद्ध लहरो; ताम्बुली; खयर, चुन आदि हालेर खाइने, आयुर्वेदमा रक्तवर्धक, कफनाशक, बलवर्द्धक र रुचिकारक गुण बताइएको त्यसैको पात। ७. खयर, चुन, सुपारी आदि हाली बनाइएको सोही पातको खिली। ८. पानकै पातका आकारका राता फुट्टी हुने तासका चक्कीको एक प्रकार।
पानगोष्ठिका/गोष्ठी- --- ना. --- चिया वा रक्सी आदिका साथ चमेना गर्न भेला भएको समूह।
```
-------------------

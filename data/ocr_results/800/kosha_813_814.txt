-------------------
```
पुर्नु --- स.क्रि. [सं. पुर्+नु] --- १. खाल्टो वा गहिरो ठाउँलाई कुनै उपायले भर्नु। २. खाडल वा गहिरो ठाउँलाई माटो आदि हाली उकास्नु। ३. कुनै वस्तु खाल्टोमा हाली माटो आदिले छोप्नु। ४. धनमाल आदि प्रशस्त दिनु; पोस्नु। ५. जनैको धागो सङ्लनु ।
पुर- --- ना. [सं.] --- नगर; सहर; बजार।
पुरतोरण/द्वार- --- ना. --- नगरमा प्रवेश गर्ने मूल ढोका; सहरको बाहिरी ढोका; सहरको प्रथम प्रवेशद्वार; गोपुर।
पुरनी- --- ना. [सं. सुपर्णी] --- लाम्चा पात, काला गोला फल र राता डाँठ हुने, आयुर्वेदमा रुचिकारक र पथ्य गुण बताइएको एक जातको अङ्गुर वा दाखजातिको लहरो; सुपर्णी; पलाशी; पुरुनी।
पुरनी- --- ना. [पुर्+नी] --- १. लुगामा धागोले भरिने बुट्टा। २. घरको भित्तामा कमेरो, रातो माटो, खोटो आदिले लेखेर बनाइने एक प्रकारको बुट्टा; भित्तिचित्र।
पुरन्दर- --- ना. [सं.] --- इन्द्र; शचीपति।
पुरपार- --- ना. [पुर (द्वि.)] --- १. माटो, ढुङ्गा आदिले खाल्टाखुल्टी भर्ने काम; खाल्टाखुल्टी पुर्ने काम। २. कुनै वस्तुलाई जमिनभित्र गाडेर छोपछाप पार्ने काम; गाड्ने काम; गाडगुड; छोपछाप।
पुरवासी- --- वि. [सं.] --- सहरका निवासी; सहरिया; सदरिया।
पुरश्चरण/पुरश्चर्या- --- ना. [सं.] --- १. कुनै सिद्धि वा सफलताप्राप्तिका लागि मन्त्रको विधिपूर्वक जप, पाठ आदि गर्ने काम; काम्य फलप्राप्तिका लागि शास्त्रोक्त विधिपूर्वक गरिने मन्त्रको जप, पाठ आदि। २. कुनै मन्त्रसिद्धिका निम्ति गरिने अनुष्ठान।
पुरस्कार- --- ना. [सं.] --- १. कुनै काम गर्ने व्यक्तिलाई सो काम गरेबापत प्रशंसास्वरूप दिइने इनाम; कुनै कठिन वा प्रशंसनीय काम गर्ने व्यक्तिलाई प्रोत्साहनका निम्ति दिइने पारितोषिक। २. राम्रो काम गर्ने व्यक्तिलाई गरिने आदर वा सम्मान। ३. राम्रो काम गर्ने व्यक्तिलाई सम्मानित गर्न वा उसको सामाजिक प्रतिष्ठा बढाउन दिइने वस्तु।
पुरस्कृत --- वि. [सं.] --- कुनै असल, नयाँ, कठिन वा प्रशंसनीय काम गरेबापत पुरस्कार दिइएको; आदर वा सम्मान गरिएको; पुरस्कार पाएको; इनाम पाएको।
पुरस्थ- --- वि. [सं. पुरःस्थ] --- सामुन्ने रहेको; अघिल्तिरको।
पुरस्थापन/पुरस्थापना- --- ना. --- सभा, बैठक आदिमा कुनै प्रस्ताव वा कार्यक्रम आदिलाई वैधानिक रूपले राख्ने काम; सभा, बैठक आदिमा प्रस्ताव आदि प्रस्तुत गर्ने काम।
पुरस्थापित --- वि. --- पुरस्थापना गरिएको।
पुरा- --- ना. [प्रा. पुड] --- पहिले कसैले खाइसकेपछि खाएकै भाँडामा बाँकी रहेको खाना; खाएर उब्रिएको खानेकुरा; कसैको जुठो भइसकेको खाना; अवशिष्ट भोजन; उच्छिष्ट भोजन।
पुरा- --- क्रि.वि. [सं.] --- १. पहिले; प्राचीन समयमा । वि. २. अतीतको; प्राचीन; पुरानो। ना. ३. पूर्व दिशा।
पुराकथा- --- ना. --- १. कुनै समूह, जाति वा राष्ट्रविशेषको परम्परागत लोककथा। २. मनोविज्ञानका आधारमा मानव-समाजमा सामूहिक रूपले परम्परादेखि नै अवचेतनमा रहिआएको कुनै ग्रन्थि; मिथक।
पुराकल्प- --- ना. --- धेरै पहिलेको युग; पुरानो युग; प्राचीन युग।
पुराजीवक- --- ना. --- भूगर्भशास्त्रअनुसार जीवनको अस्तित्व भएका समयको विभाजन गर्दा सबभन्दा पहिलो खण्ड।
पुराण- --- ना. [सं.] --- १. सृष्टि, स्थिति, लय आदिका साथै प्राचीन ऋषि, मन्वन्तर, राजवंश आदिका वृत्तान्त र देवी, देवता, तीर्थ आदिका माहात्म्यको समेत वर्णन गरिएका प्रसिद्ध अठार हिन्दु धर्मग्रन्थमध्ये कुनै एक। २. हिन्दु समाजमा परम्परादेखि चलिआएका मनुष्य, देवता, दानव आदिका कथा। ३. सृष्टि र सृष्टिदेखि भएका घटनाको सविस्तार वर्णन। ४. लिच्छविकालीन नेपालमा प्रचलित चाँदीको टक; कार्षापण। वि. ५. धेरै समयदेखि चलिआएको; पुरानो; प्राचीन। ६. थोत्रो; जीर्ण।
पुरातत्त्व --- ना. [सं.] --- १. प्राचीन समयमा निर्माण भएका वा उपयोग गरिएका ऐतिहासिक तथा महत्त्वपूर्ण वस्तुको अध्ययन गर्ने विद्या; पुराना कला वा संस्कृतिको अनुसन्धान तथा अध्ययनसँग सम्बन्ध राख्ने विद्या। २. प्राचीन स्मारक संरक्षण ऐन, २०१३ ले तोकेअनुसार सय वर्षभन्दा पहिलेका वस्तुको अध्ययन गर्ने विद्या वा शास्त्र।
पुरातत्त्वज्ञ- --- ना. --- पुरातत्त्व सम्बन्धी कुराको ज्ञान भएको व्यक्ति; पुरातत्त्व सम्बन्धी विशेषज्ञ; पुरातत्त्वविद् व्यक्ति।
पुरातत्त्वविद् --- वि. --- पुरातत्त्व सम्बन्धी कुराको ज्ञान भएको; पुरातत्त्व सम्बन्धी कुराको ज्ञाता; पुरातत्त्वज्ञ।
पुरातत्त्वशास्त्र- --- ना. --- प्राचीन समयका ऐतिहासिक विषयवस्तुको अध्ययन गर्ने शास्त्र; आर्कियोलजी।
पुरातन- --- वि. [सं.] --- १. आदिकालको; अतीतको; प्राचीन; पुरानो। ना. २. विष्णु।
पुरातनपन्थी- --- ना. --- पुरानो विचारको व्यक्ति; परम्परावादी व्यक्ति।
पुरतात्त्विक- --- वि. [सं.] --- पुरात्तत्त्वसम्बन्धी; पुरातत्त्वको।
पुरातात्त्विक वस्तु- --- ना. --- १. प्राचीन समयका मानवले बनाएको अथवा उपयोग गरेको कुनै पनि चिज । २. 'प्राचीन स्मारक संरक्षण ऐन' ले तोकेअनुसार सय वर्षभन्दा पुरानो कलात्मक वा ऐतिहासिक महत्त्वको चिज ।
पुरातात्त्विक सङ्ग्रहालय- --- ना. --- पुरातात्त्विक वस्तुहरूको सङ्ग्रह गरिएको स्थल वा घर।
पुरानरवानर- --- ना. [सं.] --- अफ्रिकाको स्टर्क फाउन्टेन नाम गरेको ठाउँमा पाइएको मानवजस्तो नरवानर।
पुरानियाँ- --- वि. [पुरानो +इयाँ] --- १. धेरै समय पहिलेदेखिको; धेरै पहिलेदेखि चल्दै आएको। २. अनुभवी; जानिफकार।
पुरानु/पुरानो --- वि. [सं. पुराण] --- १. धेरै अघिदेखि चलनमा आएको; धेरै दिनदेखि चलनचल्ती भएको। २. धेरै समयअघिको; पहिलेको; प्राचीन। ३. थोत्रो; जीर्ण। ४. अनुभवी; पुरानियाँ। स्त्री. पुरानी।
पुरापात- --- ना. [पुरा+पात] --- कसैले खाएर छोडिएको तर कसैले खानलाई स्वीकार गरेको जुठो खानेकुरो; पुरा; जुठोपुरो।
पुरापाषाण- --- ना. [सं.] --- मध्य-पाषाणयुगभन्दा पहिलेको समय; पाषाणयुगको प्रथम चरण।
पुरापुर- --- वि. --- १. कुनै कुराको कमी नभएको; सबै कुराले पूर्ण भएको;
पुराभूमध्यसागर- --- ना. [सं.] --- भूगर्भशास्त्रअनुसार आजभन्दा सात करोड वर्षपहिलेसम्म हिमाली क्षेत्रमा लहराइरहेको समुद्र ।
पुरालेख- --- ना. [सं.] --- पुराना, महत्त्वपूर्ण प्रामाणिक अभिलेख।
पुरालेखपाल- --- ना. --- पुराना महत्त्वपूर्ण लेखहरू वा अन्य प्राचीन वस्तुहरूको यथातथ्य विवरण राख्ने अधिकारी; पुराना महत्त्वपूर्ण अभिलेखहरूलाई र अरू पुराना वस्तुहरूलाई पनि सुरक्षित रूपमा राख्ने व्यवस्था गर्ने अधिकारी।
पुराविद्- --- वि. [सं.] --- १. पुरानो समयमा घटेका घटना वा कुराहरू जान्ने; पुरातत्त्व विषयको ज्ञान भएको। ना. २. प्राचीन इतिहासको ज्ञाता। ३. पुरातत्त्व को ज्ञाता; पुरातत्त्वविद्।
पुरावृत्त- --- ना. [सं.] --- १. पुरानो समयमा घटेबितेका कुरा; प्राचीन कुरा; पुरानो घटना। २. इतिहास। वि. ३. पहिले घटेको; पहिले बितेको; पुरानो।
पुरिनु- --- अ.क्रि. [पुर्+इ+नु] --- १. खाल्टो आदि भरिनु। २. घाउ आदिमा पुनः मासु पलाउनु।
पुरिया - --- ना. [√ पुडिया] --- औषधी आदि बेरिएको कागतको सानो पोको; पुडिया।
पुरी- --- ना. [सं.] --- १. नगर। २. भारतको उडिसा प्रान्तमा रहेको (हिन्दुहरूको) प्रसिद्ध तीर्थस्थल; हिन्दुहरूका चार धाममध्ये एक धाम; जगन्नाथ धाम। ३. दशनामी सन्न्यासीहरूको एक सम्प्रदाय। ४. डर, रिस, गन्ध आदि भाव ज्यादै मात्रामा भएको व्यक्ति (रिसको पुरी, डरको पुरी, गन्धपुरी इ.)।
पुरी- --- ना. [सं. पूरिका] --- राम्ररी मुछेर र बेलेर बाटुलो बनाई तातो घिउमा डुबाएर बनाइएको गहुँको पिठाको रोटी; खरो गरी पकाइएको स्वारी; पुडी; पुरी।
पुरु- --- ना. [सं.] --- शर्मिष्ठाका गर्भबाट जन्मेका, ययातिका कान्छा छोरा; पुराणप्रसिद्ध चन्द्रवंशी राजा; पौरववंशका प्रवर्तक, कौरव र पाण्डवका पूर्वज ।
पुरुक्क- --- क्रि.वि. [अ.मू. पुरुक्+क] --- एकै चोटि थतर्किंदो ध्वनि निस्कने गरी (पाने क्रममा)।
पुरुखा- --- ना. [सं. पुरुष] --- पुर्खा; पूर्वज ।
पुरुवा- --- वि. [पुर्+उवा] --- पुरेको; भरेको; पुरिएको; भरिएको।
पुरुवा- --- ना. [सं. पुर] --- कचौरा वा गिलासको काम लिइने गिलासका आकारको माटाको भाँडो; माटाको एक किसिमको गिलास।
पुरुष- --- ना. [सं.] --- अङ्गुलको चौरासी गुना बराबरको नाप; चौरासी अमल बराबरको नाप; एक मान्छेको उचाइ बराबरको नाप।
पुरुष- --- ना. [सं.] --- १. लोग्नेमान्छे। २. लोग्ने। ३. मानवजाति। ४. भाले जातिको प्राणी। ५. साङ्ख्यशास्त्रका अनुसार प्रकृतिदेखि भिन्न, अपरिणामी कर्ता; आत्मा। ६. विष्णु। ७. जीव। ८. व्याकरणशास्त्रको परिभाषाअनुसार सर्वनामको वा क्रियाको कर्ता भेद। वि. ९. भाले; वीर; आँटी।
पुरुष एकल- --- ना. --- पक्षविपक्षमा एकएक पुरुष खेलाडीले भाग लिएको खेल (ब्याडमिन्टन आदि)।
पुरुषत्व- --- ना. --- १. पुरुषको भाव; पुरुषमा रहने गुण तथा विशेषता। २. पुरुषार्थ; भालेपन।
पुरुषरत्न- --- ना. --- रत्न जस्तै सबैले मन पराउने पुरुष।
पुरुषसिंह- --- ना. --- सिंह जस्तै निर्भीक र पराक्रमी पुरुष; सुरो मान्छे।
पुरुषसूक्त- --- ना. --- विराट् पुरुषसम्बन्धी चर्चा भएको यजुर्वेदको एक खण्ड वा अनुवाक्।
पुरुषाधम - --- ना. --- पुरुषहरूमा अधम; नीच पुरुष; क्षुद्र मान्छे; अधम मानिस ।
पुरुषायित- --- ना. --- १. आइमाईद्वारा पुरुषको वेशभूषा धारण गरेर पुरुषको जस्तै आचरण गर्ने काम, रतेली खेल। २. एक प्रकारको रतिबन्ध। वि. ३. पुरुषको जस्तै आचरण गर्ने।
पुरुषार्थ- --- ना. [सं.] --- १. मनुष्य मात्रको जीवनको परम लक्ष्य। २. मानिसको बहादुरीपूर्ण काम; पराक्रम; पौरख। ३. अद्भुत वा कठिन कार्य गर्ने मानिसको क्षमता; सामर्थ्य; शक्ति। ४. मनुष्यमात्रका लागि अभीष्ट धर्म, अर्थ, काम र मोक्ष- यी चार तत्त्व मध्ये कुनै एक।
पुरुषार्थी- --- वि. --- १. जीवनको परम लक्ष्य प्राप्त गर्ने; पुरुषार्थ गर्ने; पराक्रमी; पौरखी। २. कुनै कठिन वा दुस्साध्य काम गर्न सक्ने; समर्थ; शक्तिशाली।
पुरुषोत्तम- --- ना. [सं.] --- १. पुरुषहरूमा उत्तम; मनुष्यहरूमा श्रेष्ठ; उत्तम पुरुष। २. विष्णु।
पुरुषोत्तम महिना --- ना. --- पुरुषोत्तम मास।
पुरुषोत्तम मास- --- ना. --- मलमास; अधिकमास।
पुरुरवा- --- ना. [सं.] --- पुराणप्रसिद्ध एक चन्द्रवंशी राजा; उर्वशीका मनुष्य-पति; बुधले इलाबाट जन्माएको छोरो; चन्द्रमाको नाति र अत्रिको पनाति।
पुरेत- --- ना. [सं. पुरोहित] --- पुरोहित।
पुरेत बाजे- --- ना. --- पुरोहितका लागि प्रयोग हुने एक सम्मानवाची शब्द।
पुरेत्याइँ- --- ना. --- पुरोहितकर्म; जजमानी।
पुरेधारो- --- ना. [पुऱ्याउ+√ घर] --- विवाह गर्ने कुरा निश्चित गरिएको दिनमा केटाको घरबाट केटीको घरमा पठाइने एक प्रकारको कोसेली रोटी। (यो चलन विशेष गरी कालीकोट जिल्लाका मतवाली छेत्रीहरूमा बढी प्रचलित छ)।
पुरो- --- ना. [पुरा+औ --- जुठोपुरो; पुरा।
पुरोभागिता- --- ना. [सं.] --- पुरोभागी हुनाको भाव वा क्रिया; अर्काको दोष मात्र देख्ने वा खोज्ने प्रवृत्ति।
पुरोभागी --- वि. [सं.] --- १. अगाडि रहने, आउने वा हुने; अग्रभागको। २. अर्काको गुणलाई नदेखेर दोषलाई मात्र देख्ने; दोषदर्शी; छिद्रान्वेषी।
पुरोहित- --- ना. [सं.] --- यजमानका घरमा समयसमयमा परिआउने कर्मकाण्डसम्बन्धी श्राद्धादि पितृकार्य र षोडश संस्कारविधि गराउने बाहुन; पुरेत।
पुरोहित्याइँ- --- ना. --- पौरोहित्य; जजमानी; पुरेत्याइँ।
पुर्खा --- ना. [सं. पुरुष] --- आफ्ना पूर्वजहरू; बाबुबाजे; जिज्यू।
पुर्खावली - --- ना. --- वंशावली।
```
-------------------

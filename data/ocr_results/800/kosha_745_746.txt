-------------------
```
पटरानी --- ना. [सं. पट्ट+राज्ञी] --- राजाका साथमा शुभराज्याभिषेक भएकी रानी; महारानी; पट्टमहिषी।
पटरी- --- ना. [सं. पट्ट+अरी] --- १. रेलका लिकमुन्तिर बिछ्‌याइएको काठ वा फलाम; रेल आदिको लिक। २. फल्याक। ३. इन्च आदिका नापको चिह्न भएको काठ आदिको नाप्ने साधन। ४. राजमार्गका दुवैतिर पैदल हिँड्न बनाइएको बाटो। ५. नदी आदिका पुलका दुवैतिर हिँड्न बनाइएको पेटी।
पटरी --- ना. [प्रवृत्तटी > सं. प्रवृत्ति] --- मेल; मिलाप, बानीमा समानता (उदा. - हरिको त उससँग पटरी नै खाँदैन)।
पटल- --- ना. [सं.] --- १. घर आदिको छानो; छत; छादन। २. कुनै वस्तुलाई ढाक्ने वा छोप्ने साधन; पर्दा; आवरण। ३. तह; पत्र। ४. आँखाको फलक वा ढकनी। ५. ग्रन्थको अध्याय; परिच्छेद। ६. समूह; जमात; हुल।
पटवन्ध्या- --- ना. [सं. पट्टवन्ध्या] --- निःसन्तान आइमाई (टकाराँड, बुढी कन्ने वा बैला)।
पटवारी- --- ना. [सं. पट्ट+वाला+ई] --- तराईका मौजाको जमिन र त्यसका उठतीको हिसाब राख्ने जिम्दारभन्दा तलको एक पदाधिकारी; जिम्दारको सहायक; पटुवारी; पटवारी।
पटाइ- --- ना. [√ पट् (आइ)] --- १. पानी पट्ने क्रिया वा प्रक्रिया। [पटाउ+आइ] २. पटाउने क्रिया वा प्रक्रिया।
पटाइनु- --- क.क्रि. --- १. पट्ने पारिनु; काम तामेल पारिनु। २. खेत आदिमा पानी लगाइनु।
पटाउनु- --- स.क्रि. / प्रे.क्रि. --- १. खेत आदिमा पानी लगाउनु; बिरुवा आदिमा पानी सिञ्चन गर्नु। २. खाल्टो पुर्नु; सम्म तुल्याउनु । ३. काम सिद्ध गर्न; कार्य पूरा गर्नु। ४. पट्ने पार्नु वा पार्न लगाउनु।
पटाउनी- --- ना. [√ पट्ट्याउ+आउनी] --- कपडाको मुख सिलाउने काम; बिट मार्ने काम।
पटाउनु- --- स.क्रि. --- कुनै कुरा आफ्नो पक्षमा पार्न सफल हुनु।
पटाका --- ना. --- हे. पटका।
पटाक्षेप- --- ना. [सं.] --- नाटकमा एक दृश्य देखाइसकेपछि अर्को दृश्य देखाउनुभन्दा पहिले पर्दा खसाल्ने काम; जवनिका खसाउने काम।
पटाङ्गिनी- --- ना. [पाटो+प्रा. अङ्गण+ई] --- १. घरका दायाँबायाँ बनाइएको खुला मैदान; कोखे आँगन। २. सम्म परेको फराकिलो चउर।
पटाङ्गी- --- ना. [पाटो+सं. अङ्ग+ई] --- पटाङ्गिनी।
पटापट --- क्रि.वि. [अ.मू. पट] --- १. फुर्तीसाथ; धमाधम; चटाचट; छटाछट; फटाफट। २. लगातार भाँचिने वा पड्कने गरी; पटपट। ३. धमाधम पिट्ने किसिमले। ४. एकपछि अर्को गर्दै मर्दै जाने गरी; भटाभट।
पटार्नु- --- स.क्रि. [पटार+नु] --- सिँगार गर्नु; सजाउनु; शृङ्गार पार्नु।
पटार- --- ना. [सं. पट्ट+आर] --- १. पेटीजस्तो पारेर बुनिएको फित्ता। २. घोडाको काठी कस्ने पेटी। ३. लुगाफाटो आदिले सिँगारिने वा सुसज्जित हुने काम (जस्तो- सिँगारपटार)।
पटकाउनु ---  --- 
पटाराइ- --- ना. [√ पटार् (+आइ)] --- पटार्ने क्रिया वा प्रक्रिया।
पटारिनु- --- क.क्रि. --- पटार्ने काम गरिनु; सिँगारिनु।
पटासी- --- ना. [नेवा. पतासि] --- रातो किनारा हुने, विशेष गरी ज्यापुनीहरूले लगाउने, कालो फरिया।
पटाहा- --- ना. [प्रा. पट्ट] --- १. घरका ढोकाको दायाँबायाँ बस्न बनाइएको ठाउँ। २. काठको फलैंचा। ३. जोतिएका खेतबारीमा उठेका डल्लाडुल्ली फुटाउने र सम्म्याउने काममा प्रयोग हुने एक किसिमको काठ; चौकी।
पटिनु- --- अ.क्रि. [पट्+इ+नु] --- काम सिद्ध होइनु; पट्नु।
पटु- --- वि. [सं.] --- १. कुशल; निपुण; दक्ष; सिपालु, प्रवीण। २. चलाक; चतुर । ३. स्पष्ट (वक्ता)।
पटुका- --- ना. [सं. पटक] --- रक्सी बनाउँदा खप्टिएका भाँडाका बिचबाट हावा जान बन्द गर्नका लागि गोबरले टालेको घेरो।
पटुका- --- ना. [सं. पटक] --- कम्मरमा बाँध्ने लामो -खालको कपडा; कमरबन्दी।
पटुकी- --- ना. --- १. सानो खालको पटुका; कम्मरपेटीका रूपमा प्रयोग गरिएको ठिक्क लम्बाइ वा चौडाइको कपडा। २. पटुका (गीत, कविता वा लोकगीतमा)।
पटुता/पटुत्व- --- ना. [सं.] --- १. विषयवस्तुप्रतिको दक्षता; कौशल; सिप। २. बाठोपना; चतुऱ्याइँ।
पटुवा- --- ना. [पाट+उवा] --- १. दश फिटसम्म अग्लो हुने, भेट्नामा तीन/तीनवटा पात जोडिएर रहने, राता तथा फिका हरिया डाँठ हुने, फुल्ने बेलामा कानी छोड्ने र तिनुवा (वा सादा) तोसा (वा लक्खी)-जस्ता दुई भेदमा वर्गीकृत एक वनस्पति; सन। २. त्यसैको डाँठ कुहाई बोक्राबाट निकालिएको पाट; सनपाट।
पटुवा- --- ना. [सं. पट+उवा] --- धागो, पोते, जरी आदिको काम गर्ने एक वर्ग वा जाति।
पटुवारी- --- ना. --- हे. पटवारी।
पटेर --- ना. [सं. पत्र] --- १. घुइँचो; भिड । २. छिर्न नसकिने जङ्गल वा झाडी; काठी। (जस्तै- कालीपटेर)। वि. ३. प्रशस्त; ज्यादा; धेरै। क्रि.वि. ४. धेरै; प्रशस्त; पट्टेर।
पटेर- --- ना. [सं. पत्र+एर] --- बोझाको मैं तर गन्धविहीन जरो हुने तथा जलाशयका निकटमा पैदा हुने, गुन्द्री आदि बुन्ने काममा समेत प्रयोगमा आउने, एक थरी उखुपाते वनस्पति।
पटेला/पटेलो- --- ना. [सं. पटल = डुङ्गा] --- १. एक जातको माछो। २. मुडा, मुड्का वा केराका थाम आदिलाई एक-अर्कासँग बाँधेर बनाइएको खास प्रकारको डुङ्गा।
पटोल- --- ना. [सं.] --- १. एक प्रकारको कपडा। २. परबर (तर्कारी)।
पट्कनु- --- अ.क्रि. [अ.मू. पटक] --- १. बन्दुक, तोप आदि चलाउँदा शब्द निस्कनु। २. मकै आदि भुट्ताखेरि पटपट शब्द निस्कनु। स.क्रि. ३. भन्न नहुने कुरो प्याच्च भन्नु। ४. जमिनमा पछार्नु; लडाउनु।
पट्‌काइ- --- ना. --- पट्कने क्रिया वा प्रक्रिया।
पट्काइनु- --- क.क्रि. --- पट्‌काउने काम गरिनु।
पटकाउनु- --- स.क्रि. --- १. तोप, बन्दुक, पटका आदिबाट आवाज निकाल्नु; पड्काउनु। २. गालामा लबटाले हिर्काउनु; चड्काउनु।
पट्कार्नु --- स.क्रि. [सं. स्पष्टकर+नु] --- १. स्पष्ट आवाज उच्चारण गर्नु। २. गाली गर्नु; फट्कार्नु। [अ.मू. पट] ३. पछार्नु; पट्कनु।
पट्कारो --- वि. [सं. स्पष्टकर] --- स्पष्ट (आवाज)।
प‌ट्किनु- --- अ.क्रि. / स.क्रि. [√ पट्कनु] --- १. पट्कनु। २. पटपट शब्द निस्किनु ।
पट्के- --- वि. [पटक ए] --- १. गाईबस्तु ठहरै मर्ने एक प्रकारको रोग; एक किसिमको देसान। २. गोठालाले गाईबस्तुलाई गाली गर्दा भन्ने शब्द; लडे। ३. कसैको डरधाक नमानी बिचैमा निर्धक्क बोल्ने; स्पष्टवक्ता।
पट्क्याइ- --- ना. [√ पट्टिक (+याइ)] --- पट्किने क्रिया वा प्रक्रिया।
पट्क्याहट --- ना. --- प‌ट्किने भाव, क्रिया वा स्थिति; पट्क्याइ।
पट्ट- --- क्रि.वि. [अ.मू. पट्+ट.] --- १. भाँडा फुट्दा वा काठ आदि भाँचिंदा झै आवाज निस्केर। २. एकाएक मर्ने किसिमले; भुतुक्क। ३. एकाएक कुनै काम हुने वा गर्ने चालमा; चट्ट; छट्ट। ४. एकदम; बिलकुल; पटक्क; कुनै पनि हालतमा (उदा.-ऊ मैले भनेको पट्ट मान्दैन।)।
पट्ट- --- ना. [सं.] --- १. अँगारले कालो लगाइएको खरीले लेख्ने काठको फल्याक; पाटी। २. धुलो हालेर सिन्काले लेखिने काठको फल्याक। ३. पिरा; पिर्का। ४. राजाज्ञा, दानपत्र आदि लेखिएको धातु, शिला, छाला, कागत आदिको पातो वा पत्र। ५. युद्धमा छातीमा लगाइने ढाल। ६. पगरी। ७. राजपाट। ८ कपडा; पट। ९. राजसिंहासन। १०. रेसम। ११. पदक; तक्मा। वि. १२. प्रधान; मुख्य।
पट्टन- --- ना. [सं.] --- सहर; नगर; पत्तन।
पट्टनी- --- ना. --- नगरी; पत्तनी; पुरी।
पट्टबन्धा- --- ना. [सं.] --- पट्टरानी; पटरानी; पटबन्धा।
पट्टमहारानी --- ना. [सं. पट्ट+महारानी] --- पटबन्धा।
पट्टमहिषी/पट्टराज्ञी- --- ना. [सं.] --- पटरानी।
पट्टरानी- --- ना. [सं. पट्टराज्ञी] --- पटरानी।
पट्टल- --- ना. [सं.] --- १. पर्दा; आवरण; पटल। २. आँखामा धुलो, मैलो आदिद्वारा बच्नका निम्ति बाँधिने रुमाल।
पट्टवस्त्र/पट्टांशुक- --- ना. [सं.] --- सनपाटको कपडा; पाट आदिका धागाबाट तयार पारिएको कपडा।
पट्टा- --- ना. [सं. पट] --- १. मसिना विभिन्न आकारका धर्सा भएको, प्रायः सुत्ने बेलाको पहिरन र हनुमान् कटुका निम्ति प्रयोग गरिने कपडा। २. साधा रङको तल्लो किनारमा बाहिरपट्टि बुट्टादार देखिने टलक्क परेको सारी।
पट्टा २- --- ना. [सं. पट्ट] --- १. सरकारले ठेकेदारलाई ठेक्कापट्टाबमोजिम काम गर्न दिने अधिकारपत्र; ठेक्काको बहालीपुर्जी। २. साहुमहाजनको एक प्रकारको व्यापार। ३. तरबार राख्ने खोल; म्यान। ४. तरबार चलाएर दुई प्रतिद्वन्द्वीका बिच हुने खेल वा युद्धको अभ्यास गरिने एक प्रकारको लट्ठी। ५. छालाको पेटी । ६. छाला, धातु, कपडा आदिको फित्ताजस्तो वस्तु। ७. विशेष पहिरनका अवस्थामा दायाँ र बायाँ कुमदेखि कम्मरसम्म पुग्ने गरी प्रालम्बिका लुर्काउन पहिरिने विशेष प्रकारको पट्टी।
पट्टाइ- --- ना. [√ पट्टाउ (+आइ)] --- १. पट्टाउने क्रिया वा प्रक्रिया; उराठलाग्दोपन; उच्चाट।
पट्टाइनु- --- अ.क्रि. --- उराठ लाग्ने होइनु।
पट्टाइलो- --- वि. --- पट्टाइलाग्दो; उराठिलो।
पट्टाउनु- --- अ.क्रि. [सं. पट्ट+आउ+नु] --- १. एकै ठाउँ धेरै बेर बसिरहँदा, एकनाससित काम गरिरहँदा वा हिँडिरहँदा उच्चाट लाग्नु; उराठ लाग्नु। २. आलस्य लाग्नु; अल्छी लाग्नु।
पट्टा कबुलियत- --- ना. [पट्टा+बकुलियत] --- ठेकदारले ठेक्कापट्टाको काम तोकिएको समयभित्र गर्नेछु भनी गरिदिएको लिखत।
पट्टाभिषेक- --- ना. [सं.] --- राज्याभिषेक।
पट्टि - --- ना. यो. [सं. प्रति] --- १. तिर; तर्फ। (जस्तो- त्यतापट्टि, यतापट्टि, बाटापट्टि इ.)। २. पक्षमा। (जस्तो- न्यायपट्टि लाग, शत्रुघट्टि नलाग इ.)।
पट्टिका- --- ना. [सं.] --- १. लेख्ने सानो पट वा सिलोट; पाटी। २. कपडाको टुक्रो वा धरो। ३. प्रमाणपत्र। ४. विभूषण आदि लुर्काउन प्रयोग गरिने विशेष किसिमको फित्ता।
पट्टी- --- ना. [सं. पट्टिका] --- १. लेख्ने काठ वा ढुङ्गाको पाटी। २. छाला, कपडा आदिको टुक्रो। ३. घाउखटिरामा औषधी लगाई बाँधिने वा टाँसिने कपडा; ब्यान्डेज।
पट्टीलेपन- --- ना. --- घाउखटिरा, चोटपटक, भाँचिएको ठाउँ आदिमा पट्टी बाँध्ने क्रिया।
पट्टी- --- ना. [सं. पत्ति] --- सैनिकको सुबेदारका मातहतको स्यानो टोली।
पहु१- --- ना. [सं. पट्ट] --- एक प्रकारको ऊनी कपडा।
पहु२- --- ना. [सं. पटु] --- १. एक जातको मिठो बोल्ने सुगा। २. सुगा।
पट्टेर- --- वि. / क्रि.वि. [सं. पत्र+एर] --- प्रशस्त; धेरै; पटेर; बाक्लो घम्सी।
पट्टो- --- ना. [सं. पट] --- बालख सुताउने सानो बिछ्याउना; एक किसिमको चकटी; डफलो।
पट्ट्याइ- --- ना. [√ पट्ट्याउ (+आइ)] --- पट्ट्याउने क्रिया वा प्रक्रिया।
पट्ट्याइनु- --- क.क्रि. --- कागज, कपडा आदि तहैतह पारेर दोब्याइनु।
पट्ट्याउनु- --- स.क्रि. [सं. पत्र+याउनु] --- लुगा, कागत आदिलाई तहैतह पारेर देब्याउनु; तहतह पार्नु।
पट्ट्यार- --- ना. --- हे. पट्यार।
पट्ट्याहट- --- ना. [पट्ट्याउ+आहट] --- पट्ट्याउने भाव, क्रिया वा प्रक्रिया।
पट्ठा- --- ना. [प्रा. पुट्ठ] --- सुनौला वा रूपौला रङका तारले बनेको फित्ता।
पट्ट्ठा- --- वि. [पठोको ति. रू.] --- हे. पट्ट्ठो।
पट्ठापट्ठी- --- वि. --- पट्ठो र पट्ठी; युवा-युवती।
पट्ठी- --- वि. [पठो+इ.] --- तरुनी; युवती।
पट्ठो - --- वि. [सं. प्रथ = पृथु] --- १. युवा; तरुनो; जवान। ना. २ जवान हात्ती।
पट्ना- --- ना. [सं. पत्तन] --- १. मालाको रूपमा लगाइने कम्पनी रुपियाँहरूको ठिंगुराझै उनेको माला; पटनामाला; कम्पनीमाला।
```
-------------------

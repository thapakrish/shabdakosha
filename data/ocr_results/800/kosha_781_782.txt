-------------------
```
पाइखाना- --- ना. [फा. पायखाना] --- १. दिसापिसाब गर्ने ठाउँ वा घर; चर्पी; शौचालय। २. विष्ठा; मल।
पाइजामा- --- ना. [फा. पायजामा] --- १. ठुलठुला बाहुला हुने एक प्रकारको खुकुलो सुरुवाल। २. हात्तीपाइले सुरुवाल; ह्वाल्याडे।
पाइतो- --- ना. [सं. पदयात्रा] --- १. आफ्नो घर छोडी अन्यत्र प्रस्थान गर्ने साइत। २. परदेश वा टाढा जानुपर्दा साइतमा आफू निस्कन नसकेका खण्डमा मुहूर्तदोष मेट्न जनै, सुपारी आदि पर सार्ने धार्मिक वा लौकिक विधि। ३. त्यस प्रकारका माङ्गलिक वस्तु।
पाइतो सराइ- --- ना. --- १. साइतका समयमा माङ्गलिक वस्तुलाई पर सार्ने काम। २. यात्राका लागि प्रस्थान।
पाइथागोरस- --- ना. [ग्री.] --- विक्रमको पाँचौं शताब्दीपूर्वका एक ग्रिसेली दार्शनिक तथा गणितज्ञ।
पाइन- --- ना. [सं. पानीय] --- १. फलामका हतियारहरूमा धार लाग्ने र नदोब्रिने पार्नका निम्ति चढाइने पानी; हतियारहरू आगामा तताएर रातो पारी हालिने पानी। २. सामर्थ्य; शक्ति; तुजुक।
पाइनु- --- क.क्रि. [पाउ+इ+नु] --- प्राप्त गरिनु; फेला पारिनु, भेटिनु।
पाइन्ट - --- ना. [अड्. प्यान्ट] --- सुरुवालजस्तो, मोहोता ठुलो भएको खुकुलो पोसाक; पायन्ट।
पाइप- --- ना. [अड्] --- १. तरल पदार्थ छिराउन बनेको फलाम, सिमेन्ट, माटो आदिको लामो वाडे नली; हुँड। २. ढुङ्ग्रो। ३. कक्कड खाने आधुनिक शैलीको चिलिम वा सुल्पा।
पाइपिङ- --- ना. [अड्] --- १. चोलो, भोटो, कुर्था आदि सिउँदा गलामा पर्ने भागलाई पाइप जस्तै डोलो पारेर सिइने विधि; सिलाइको एक प्रकार। २. पाइपिन।
पाइपिन- --- ना. [पाइपिङ] --- सारीका छेउमा गाँसिने कपडा; सारीको सन्जाप।
पाइले- --- वि. [पाइलो+ए] --- पाइलोजस्तो; पाइला हुने (जस्तो-हात्तीपाइले)।
पाइलो- --- ना. [सं. पादतल) --- १. पैतालो; पादतल। २. पैतालाको चिह्न; पैतालाको डाम; गोहो। ३. कदम; फड्को।
पाइलो खेदो- --- ना. --- पाइलैपिच्छे खेदो गर्ने काम; लट्टोखेदो।
पाईं- --- ना. [पाइन] --- १. पाइन; पानी। २. शक्ति; सामर्थ्य; ताकत। ३. स्फूर्ति; ओज। ४. पना। ५. अहङ्कार।
पाई- --- ना. [सं. पाद] --- १. भारतीय एक पैसाको चौथो भाग। २. वाक्य पूरा भएपछि दिइने ठाडो धर्को; पूर्णविराम चिह्न; खडीपाई; ठाडीखुट्टी।
पाई- --- ना. [बा. बो.] --- कुट्ने काम; पिटाइ।
पाउँ- --- ना. [नेवा.] --- अमला, लप्सी, आँप, तित्री, कागती, निबुवा आदिबाट तयार पारिएको अमिलो, पिरो, गुलियो स्वाद भएको खाद्य वस्तु।
पाउ- --- ना. [सं. पाद] --- १. गोडो; खुट्टो; पाद। २. श्लोक वा पद्यको एक चरण। ३. चौथो भाग; चतुर्थांश। ४. बिस तोलाको तौल वा त्यति तौलको ढक। ५. अढाई सय ग्रामको परिमाण। ६. पच्चिस सेन्टिमिटरको नाप। वि. ७. एक पाउको नाप वा परिमाण बराबरको ।
पाउकष्ट- --- ना. --- आउने-जाने कुरामा कष्ट, दुःख; आउन आग्रह।
पाउनु- --- स.क्रि. [सं. प्रापण] --- १. खोजेर वा नखोजीकन कुनै वस्तुलाई भेट्टाउनु; प्राप्त गर्नु। २. हराएको वस्तु फेला पर्नु; भेट्टाउनु। ३. ज्ञानेन्द्रियमार्फत अनुभव ग्रहण गर्नु। ४. सक्नु; समर्थ हुनु। ५. जन्माउनु; पैदा गर्नु; जन्म दिनु। ६. आतिथेयले वा भान्सेले दिएको भोजन खाने मान्छेले स्वीकार गर्नु। ७. कसैले दिएको केही कुरो कसैले लिनु।
पाउजु/पाउजेब- --- ना. [फा. पायजेब] --- स्त्री-जातिले पाउमा लगाउने घुँगुराहरू लागेको चाँदी, सुन आदिको गहना; नूपुर।
पाउडर- --- ना. [अड्] --- १. चेहरा वा शरीरको सुन्दरता बढाउन घसिने एक प्रसिद्ध सुगन्धित चूर्ण। २. धुलो; चूर्ण।
पाउदान- --- ना. [पाउ+दान] --- १. पाउ राख्नका निम्ति बनाइएको वस्तु वा स्थान। २. मेच, कुर्सीका मुनि पाउ राख्नका निम्ति राखिने चौकी। ३. सवारीमा चढ्दा टेक्ने सवारीका अवयव। ४. गद्दरपोस।
पाउदानी- --- ना. --- पाउदान।
पाउनी- --- ना. [पाउ+नी] --- पाइने चिज वा वस्तु।
पाउने --- वि. [पाउने] --- प्राप्त गर्ने; भुक्तानी लिने; प्रापक।
पाउन्ड- --- ना. [अड्] --- १. झन्डै आधा सेरको पाश्चात्य तौल। २. बिस सिलिङ बराबरको एक बेलाइती मुद्रा।
पाउपोस- --- ना. [फा. पायपोश] --- १. जुत्ता। २. पाउदान। ३. कोठामा पस्नुभन्दा पहिले जुत्ताको धुलो पुछ्न ओछ्‌याइएको चकटी; गद्दरदान।
पाउर- --- ना. [सं. प्राभृत] --- सौगात, कोसेली; पागुर।
पाउरो- --- ना. [सं. पक्षकर्ता > प्रा. पक्खअट्टो > पावडो] --- अस्कोट ।
पाउरोटी- --- ना. [पोर्तु. पाव+रोटी] --- खुबसँग उक्सने वा फुलेर हुप्प हुने, खमिर हालेर बनाइएको एक प्रकारको रोटी।
पाउला- --- ना. [पाउलोको ति. रू.] --- पाउलो; पालुवा।
पाउलागी- --- ना. [पाउ+लागी] --- पुरोहितलाई जजमानले वा कसैले बाबुआमा वा अन्य मान्यजनको गोडामा शिरले छोएर गर्ने अभिवादन, ढोग।
पाउ लाग्नु- --- स.क्रि. [पाउ+लाग्नु] --- १. पदार्पण गर्नु। २. ढोगभेट गर्नु। ३. आउनु वा जानु (शिष्टार्थमा); पाल्नुहुनु, पाल्नु।
पाउलो - --- ना. [सं. पल्लव] --- पल्लव; पालुवा।
पाउलो२- --- ना. [सं. पादतल] --- जुत्ता।
पाउसो - --- ना. [सं. पाक+सो] --- सुनिएको, मर्किएको आदि ठाउँमा लगाउन गहुँतमा पकाएर लेप बनाइने एक प्रकारको बुटी वा त्यसैबाट बनेको लेप।
पाक्नु --- अ.क्रि. [पाक+नु] --- १. पाक पुग्नुः परिपक्व हुनु। २. फलहरू रसपरिपाक भएर खान वा व्यवहारमा ल्याउन लायक हुनु। ३. घाउखटिरा आदिमा पिप भरिनु। ४. ज्याला, तलब आदिको आर्जन पूरा हुनु। ५. चित्त दुख्नु; पिरिनु वा पिर हुनु। ६. मानिसका रौं सेता हुनु। ७. उमेर वा बुद्धि छिप्पिनु।
पाक- --- ना. [सं.] --- १. पकाउने क्रिया वा प्रक्रिया। २. पकाएको; पक्वान्न। ३. चास्नीमा मिलाएर बनाइएको औषधी; एक प्रकारको क्वाथ। ४. खाएको वस्तु पच्ने पाचनक्रिया । ५. श्राद्धमा पिण्ड बनाउन छुट्टै पकाइएको खिर वा भात। ६. चास्नी; पाग। ७. पक्वता; परिपक्वता।
पाकताउली- --- ना. --- दन्त्यकथाका अनुसार मन लागेको खानेकुरो तुरुन्त दिन सक्ने भनिएको एक मनचिन्ते ताउली।
पाकपत्थरी- --- ना. --- भुँडीभित्र जम्ने साह्रो चुनढुङ्गा।
पाकपद्धति- --- ना. --- १. खानेकुरो आदि पकाउने विधि; पाकशास्त्र। २. खाएको कुरो पच्ने पाचन-प्रणाली।
पाकपुक- --- ना. [पाक+पुक] --- १. हल्का किसिमले गरिने आघात; पिटपाट; ठोकठाक; भाकमुक । २. चाँडो-चाँडो गरेर काम सिद्ध्याउने क्रिया; हाटहुट। क्रि.वि. ३. पिटपाट, ठोकठाक वा हाटहुट गरेर।
पाकपुके- --- वि. --- १. हाटहुट गर्ने; काममा छिटो छरितो। २. पिटपाट, ठोकठाक र भाकभुकमा लागेको।
पाकपुटी- --- ना. [सं.] --- १. चुलो। २. भट्टी।
पाकलपुकल- --- ना. [पाकल+पुकल] --- १. भुईंमा हात राखी मुड्कीले हानी खेलिने एक किसिमको बालखेल। वि. २. हृष्टपुष्ट (बालक)।
पाकशाला- --- ना. [सं.] --- खानेकुरा पकाउने घर; भान्सा; भान्साघर।
पाकस्थली- --- ना. [सं.] --- खाएको वस्तु पाक होउन्जेल रहने पेटभित्रको थैलो; पक्वाशय; आँत ।
पाकिनु- --- अ.क्रि. [पाक्+इ+नु] --- १. पाक होइनु; पाकेको होइनु। २. पाको होइनु।
पाकिस्तान- --- ना. [फा.] --- एसिया महाद्वीपमा रहेको नेपालको छिमेकी देशमा पर्ने सन् १९४७ को अगस्त १४ तारिखमा भारतबाट छुट्टिएर अस्तित्वमा आएको एक स्वतन्त्र देश।
पाकिस्तानी- --- वि. --- पाकिस्तानसम्बन्धी; पाकिस्तानको।
पाके- --- ना. [नेवा.] --- उसिनेर अमिलो वा गुलियो अवस्थामा परिणत गराइएको जाँडको छोक्रा।
पाकेट- --- ना. [अड्. पकेट] --- खल्ती; गोजी।
पाकेट गह्रौं- --- वि. --- धेरै पैसा भएको; रुपियाँवाल।
पाकेटमार- --- ना. --- पाकेटमारा।
पाकेटमारा- --- ना. --- पाकेट काटेर त्यसमा भएको सम्पत्ति चोर्ने व्यक्ति।
पाको - --- वि. [सं. पक्व] --- १. आगामा पाकेको; पकाइएको। २. ऋतुअनुसार समय पुगेर परिपक्व भएको; नरम भएको (फल आदि)। ३. प्रौढ; अनुभवी; जानिफकार; परिपक्व।
पाको इँट- --- ना. --- पोलेको इँट।
पाको तेल- --- ना. --- भुटेको वा पकाएको खाने तेल।
पाकोपचार- --- ना. [सं.] --- पाकस्थलीसम्बन्धी रोगको उपचारक्रिया।
पाक्कपुक्क- --- ना. / क्रि.वि. [अ.मू. (द्वि.) पुक्+क] --- पाकपुक।
पाक्के- --- ना. [सं. पाक्य] --- पाकेको वा पकाएको खानेकुरो (दाल- भात आदि)।
पाक्य- --- वि. [सं.] --- १. पकाउन योग्य; पकाउनुपर्ने। ना. २. पकाएको कुरो; पाक्के।
पाक्षिक- --- वि. [सं.] --- १. पक्षसम्बन्धी; पक्षको । २. प्रत्येक पन्ध्र दिनमा हुने वा प्रकाशित गरिने।
पाखण्ड- --- ना. [सं.] --- १. वेदविरुद्ध आचरण गर्ने व्यक्ति; सम्प्रदाय वा मत। २. देखावटी भक्ति; पाठपूजा आदिको आडम्बर; ढोंग। ३. छल; धोका। ४. धूर्तता; चिप्ल्याइँ। ५. नैसर्गिक धर्मका विपरीत धर्म। ६. भगवान् र भक्तका बिचमा महात्माले मध्यस्थता गर्ने कुनै पनि धर्म; अप्रत्यक्ष ईश्वर-उपासना।
पाखण्ड मत- --- ना. --- पाखण्डहरूले चलाएको वेदविरुद्ध नीति।
पाखण्डी- --- वि. --- १. पाखण्डधर्ममा वा कर्ममा लागेको। २. कुमार्गमा चल्ने। ३. धूर्त।
पाखनभेद- --- ना. [सं. पाषाणभेद] --- हे. पाषाणभेद।
पाखरी- --- ना. [सं. पाटली] --- कलेजी रङका तरवारे फल फल्ने, सेता वा राता रङका फूल फुल्ने र चाँपका ढबका पात हुने एक जातको सदाबहार वृक्ष; पाडरी।
पाखा- --- ना. [सं. पक्ष] --- पाखो।
पाखाबारी- --- ना. --- १. मकै, भटमास आदि हुने पाखो जग्गा। २. पानी नलाग्ने भिरालो परेको बारी; भित्ते जग्गा।
पाखाबिर्ता- --- ना. --- वि. सं. १८६२ मा सरकारबाट हरण गरी बाँकी रहेको बिर्ता; बासठीहरणपछि बाँकी रहेको बिर्ता।
पाखाबाली- --- ना. --- १. पाखामा हुने बालीनाली (मकै, कोदो आदि)। 
२. नगदीबाली।
पाखाबेत- --- ना. --- पाखामा हुने बेत; महागौरी बेत।
पाखाभित्ता- --- ना. --- १. घाँच; पहाडको फेदी। २. डाँडाको छेउछाउ। ३. भिरालो परेको गोरु नलागेर मुस्किलले अडिएर कुटो-कोदालाले खन्नुपर्ने जमिन। ४. पाखोपखेरो; पखेरो।
पाखी- --- ना. [सं. पक्ष्म ई] --- धेरै भुवा भएको बाक्लो, मोटो र खस्रो ऊनीको ओढ्ने; धुस्सा।
पाखुरी- --- ना. [पाखुरो+ई] --- १. सानो पाखुरो। २. पाखुरो (गीत, कविता आदिमा)। ३. रोटे पिङमा दुईतिर दुई हातले समाउने ठाडा काठ।
पाखुरे- --- वि. [पाखुरो+ए] --- १. आफ्नै हातले काम गर्ने; आफ्ना बाहुबलले जीविका गर्ने। २. बलिया पाखुरा हुने; मर्द; लाठे। ना. ३. मोहीले पनि खेती गर्न दिएको अर्को मोही; पाखुरे मोही; मोही।
पाखुरे तमसुक- --- ना. --- कपाली तमसुकभन्दा अलिक साधारण किसिमको तमसुक ।
पाखुरे दाउरा --- ना. --- झन्डै पाखुराजत्रा गोलमिल्दा दाउरा।
पाखुरे माछो- --- ना. --- पाखुरा जस्तै वा पाखुराका आकारको माछो।
पाखुरे मोही- --- ना. --- मोहीको पनि मोही; पाखुरे।
पाखुरो- --- ना. [सं. पक्षट] --- हर्युङ्गामाथिदेखि कुमसम्मको हातको भाग; कुहिनादेखि उँभो र काँधदेखि तलतिरको हातको भाग; बाहु।
पाखे- --- वि. [पाखो+ए] --- १. पाखामा हुने । २. पाखामा बस्ने। ३. असभ्य; ग्वाँजे। ४. पाखावाल (घर)।
पाखे खिचुवा- --- ना. --- बार्दली र दलानको छानो र मूल छानो एउटै भएको बार्दलीसहितको घर।
पाखे बाली- --- ना. --- पाखाबाली।
पाखो- --- ना. [सं. पक्ष] --- १. भिरालो जग्गा; तेर्पे परी पानी नअडिने जमिन। २. पानी नलाग्ने र प्रायः मकै, कोदो आदि पाखेबाली मात्र हुने जग्गा। ३. पहाडका फेदतिरको जग्गा; पहाडको भित्तो; पखेरो। ४. सहरदेखि बाहिरको पायक नपरेको भाग। ५. छानाको
```
-------------------

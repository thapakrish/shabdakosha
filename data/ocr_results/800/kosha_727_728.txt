-------------------
```
निहिन --- ना. [सं. निहितान्न, प्रा. णिहिअण्ण] --- काटेपछि खेतमा नलसितै पातलो गरी फिँजाएर सुकाइएको धान।
निहिन- --- ना. [सं. निहन्य] --- लात्ती हान्ने गाईको दुध दुहुँदा खुट्टामा बाँध्ने डोरी; खुट्टे, छाँद।
निहुँ- --- ना. --- १. कुनै कुरा वा व्यवहार थाल्नका लागि सहायक आधारको काम गर्ने अर्को कुरो वा व्यवहार। २. पन्छन वा संलग्न नहुनका लागि देखावटी कारण; बहाना; स्वाङ । ३. झगडाको उपाय, झगडा गर्ने वा जुध्ने माध्यम।
निहुँपिहुँ- --- ना. --- भएनभएको बहाना; बहानाबाजी।
निहुरनु- --- अ.क्रि. [प्रा. णिहुअनु] --- १. शिर झुकाउनु; झुक्नु; नुहुनु। २. नम्र हुनु; पसनु। ३. ढोग्नु। ४. हार्नु; लाचार बन्नु।
निहुरमुन्टी/निहुरमुन्टे --- वि. [निहुरो+मुन्टो ई/ए] --- १. निहुरोको जस्तो मुन्टो भएको; नतमस्तक। ना. २. 'न' अक्षरलाई चिनाउनका लागि प्रयुक्त हुने शब्द; नकार।
निहुराइ- --- ना. [√ निहुर (+आइ)] --- निहुरिने भान, क्रिया वा प्रक्रिया।
निहुराइनु- --- क.क्रि. --- निहुरने तुल्याइनु।
निहुराइलो- --- वि. --- झुक्ने स्वभावको; झुकालु।
निहुराउनु- --- प्रे.क्रि. / क.क्रि. --- झुकाउनु, झुक्न लगाउनु।
निहुराहट --- ना. --- निहुराइ।
निहुरिनु- --- अ.क्रि. --- १. निहुरनु। २. निहुरने होइनु।
निहुरो --- ना. --- तरकारी र अचारका रूपमा खाइने प्रायः चिस्यानमा लेक, बेसी, मधेस, पहाड सर्वत्र पाइने उनिउँ जस्तै बोटको प्रजाति; यस प्रजातिभित्र पर्ने कुनै पनि वनस्पति; निगुरो (डाँठे निहुरो, झुसे निहुरो, कान्ले निहुरो इ.)।
निहोरा- --- ना. --- १. चाकडी; खुसामद। २. बिन्तीभाउ; अनुरोध । ३. अनुनय; विनय। ४. बाबाठाकुरे; जनी।
नीच- --- वि. [सं.] --- १. जाति, गुण, सम्प्रदाय, धर्म, व्यवहार आदि दृष्टिले तल्लो तहको; क्षुद्र; चुत्थो। २. अधम; तल्लो श्रेणीको। ३. बाउन्ने; पुड्‌को। ना. ४. तल रहेको; होचोमा स्थित। तुच्छ व्यक्ति। [सं. नित्य (कर्म)] ५. कर्तव्यप्रतिको दायित्व (केवल 'नीचमारा' मा सीमित)।
नीचता- --- ना. --- नीच हुनाको भाव वा अवस्था; अधमता; तुच्छता; नगण्यता।
नीचमारा- --- ना. --- कर्तव्यलाई उपेक्षा गर्ने व्यक्ति।
नीचो- --- वि. --- हे. निचो।
नीड- --- ना. [सं.] --- १. आश्रयस्थल; बस्ने ठाउँ। २. चराहरूले बेलाबखत रुखका हाँगामा वा अन्त बनाएको खोप्रो; गुँड।
नीत- --- वि. [सं.] --- १. लगिएको; पुऱ्याइएको। २. बितेको। ३. ग्रहण गरिएको; प्राप्त।
नीति- --- ना. [सं.] --- १. विभिन्न जाति, वर्ण, आश्रम, धर्म, सम्प्रदायहरूका प्रवर्तकबाट लोकव्यवहारको सञ्चालनका लागि निर्धारित आचरण; आचारपद्धति; आचारसंहिता। २. त्यस पद्धतिबाट हिँड्दा अँगाल्नुपर्ने नियम । ३. कुनै सरकार वा संस्था आदिले आफ्नो कार्यसञ्चालनका लागि अँगाल्ने आधारभूत सिद्धान्त। ४. उपाय; युक्ति। ५. राज्यसञ्चालनका चार प्रमुख उपाय- साम, दाम, दण्ड र भेदमध्ये कुनै एक।
नीतिपरायण- --- वि. --- नीतिको पालन गर्ने; नीतिमा रहने।
नीतिमान् --- वि. --- नीतिका अनुसार व्यवहार गर्ने; नीतिपरायण।
नीतिवाद- --- ना. --- नीतिप्रति विशेष आस्था राख्ने मत; नियमवाद; कानुनवाद।
नीतिवादी- --- वि. --- नीतिलाई महत्त्व दिने; नीतिवादको समर्थक।
नीतिविज्ञान- --- ना. --- आचारशास्त्र।
नीतिविद् --- वि. --- नीतिज्ञ।
नीतिशास्त्र --- ना. --- कर्तव्य- अकर्तव्यबारे लेखिएको शास्त्र; आचारशास्त्र।
नीतिसम्मत- --- वि. --- नीतिले बताएअनुसारको; नीतिबमोजिमको; नीतिअनुकूल ।
नीद- --- ना. [सं. निद्रा] --- हे. निद्रा।
नीर बिरालो- --- ना. --- हे. निर बिरालो।
नीर- --- ना. --- हे. निर।
नीर- --- ना. --- हे. निर।
नीर- --- ना. [सं.] --- १. पानी; जल। २. रस, झोल; द्रव पदार्थ।
नीरज- --- ना. --- १. कमल; सरोज। २. मोती; हार । ३. उशीर । वि. ४. पानीबाट पैदा भएको।
नीरव- --- ना. --- बादल।
नीरव- --- वि. [सं.] --- १. आवाज नभएको; कुनै प्रकारको शब्द नआउने; निश्शब्द। २. आवाज नगर्ने; शब्द ननिकाल्ने।
नीरस- --- वि. [सं.] --- १. रस नभएको; सुक्खा, रुखो। २. स्वाद नभएको; बेस्वादिलो। ३. भावनाको कमी; नरमाइलो; खल्लो।
नीराजन/नीराजना- --- ना. [सं.] --- १. पूजाआजा सकेपछि समापनभन्दा पहिले गरिने देवदेवीको आरती; पूजाको अन्तमा घिउमा भिजाएका पाँच-सात गुत्था बत्ती बालेर देवताको सम्मुख घुमाउने काम; आरती। २. विजययात्राका निम्ति हतियारमा साँध लाउने काम।
नील- --- ना. [सं.] --- १. निलो रङ; गाढा आसमानी रङ; आकासे रङ। २. निलो रङ बनाइने बोटविशेष; नीर। ३. सय अरब जनाउने सङ्ख्या। ४. कुबेरका नौ निधिमध्ये एक। ५. शरीरको कुनै भागमा चोट लागी भित्रभित्रै रगत जम्नाले देखिने निलो दाग; चोट लागेको ठाउँ। वि. ७. निलो; गाढा आकासे रङको।
नीलकण्ठ- --- वि. --- घाँटी निलो भएको। ना. २. शिव, महादेव। ३. कालिज ।
नीलकाँडा- --- ना. --- ससाना पात हुने ठुलो केराउका जत्रा, सुन्तला रङका झुप्पादार दाना फल्ने, प्रायः निला रङका फूल फुल्ने हातेबारका रूपमा लगाइने काँडादार एक जातको बोट।
नीलकान्त- --- ना. --- १. हिमाली प्रदेशमा पाइने, टाउको, घाँटी र छाती कालो तथा पुच्छर निलो भएको एक जातको चरो। २. एक प्रकारको मणि; नीर।
नीलक्रौञ्च- --- ना. --- निलो वर्ण र घाँटी लामो हुने एक जातको कर्‍याङकुरुङ चरो।
नीलगाई- --- गाईका जस्ता कान, छोटो र बा‌ङ्गो सिङ, गर्दनमा काला छोटा रौं, घाँटीमा लामा रौंका गुच्छा हुने र बराँठको जस्तो रङ हुने
नीलचरी --- एक जातको लामपुछ्रे मृग; घोडगधा; लिलीगाई।
नीलचरी- --- ना. --- सर्वाङ्ग जिउ र विष्ठा पनि निलो हुने चिभेजत्रो एक चरो।
नीलडाम --- ना. --- पिटिएर, दुर्घटनामा परेर वा ठक्कर लागेर चोटपटक लाग्दा रगत बाहिर निस्कन नसकी शरीरको भित्रभित्रै पर्ने निलो दाग; निलो डाम।
नीलपत्र- --- ना. --- १. नीलकमल। २. विजयसालको रुख। ३. व्यापार वा अन्य योजनासम्बन्धी आलेख। ४. खाका; पूर्वयोजना; नक्सा; रूपरेखा।
नीलपद्म- --- ना. --- नीलकमल।
नीलपौर- --- ना. --- लामा लामा मकैका जस्ता पात हुने एक जातको उखु, चुनीउखु ।
नीलबैजनी --- वि. --- निलो र बैजनी रङ मिसिएको (रङ)।
नीलमणि- --- ना. --- एक प्रकारको बहुमूल्य निलो मणि; नीर।
नीलवल्ली- --- ना. --- १. अरू ठुला रुखमा उम्रने, लाम्चा पात हुने, रातो फूल फुल्ने, गुलिया ससाना फल फल्ने बुटीविशेष। २. शरीरमा थप फुकुन्डो उठ्ने एक रोग। ३. ऐंजेरु।
नीलवाराही- --- ना. --- काठमाडौँ उपत्यकाको ठिमी सहरको उत्तर भेगमा रहेको एक वाराही; काठमाडौँ उपत्यकाका प्रसिद्ध चार वाराहीमध्ये एक।
नीलवीज- --- ना. --- निलो विजयसाल।
नीलवृक्ष- --- ना. --- एकथरी वृक्ष; प्रेमधप्के।
नीलवृष- --- ना. --- वैदिक धर्मका अनुसार पितृका उद्देश्यले यज्ञ गरेर छोडिने साँढे; वृषोत्सर्गको साँढे।
नीलसर- --- ना. --- पानीमा पनि राम्रोसँग पौडिन सक्ने र त्यसै उड्न पनि सक्ने, भाले भए कालो टाउकोमा निलो रङ हुने एक प्रकारको हाँस।
नीला- --- ना. [सं.] --- १. पौराणिक मान्यताअनुसार कालीको एक शक्ति। २. निलो रङ बनाउने एक प्रकारको लहरो।
नीलाञ्जन/नीलाञ्जना- --- ना. [सं.] --- १. निलोतुथो। २. आँखामा लगाउन बनाइएको एक प्रकारको शृङ्गारिक द्रव्य; सुर्मा।
नीलाम्बर- --- ना. [सं.] --- १. निलो कपडा। २. बलराम। वि. ३. निलो कपडा पहिरने।
नीलाम्बुज- --- ना. [सं.] --- नीलकमल।
नीलाम्मे --- वि. [सं. नीलमय] --- सम्पूर्ण निलो भएको; निलैनिलो।
नीलालु- --- ना. [सं.] --- कालीढकायो (एक बुटी)।
नीलिम- --- वि. [सं.] --- निलो-निलो वर्णको।
नीलिमा- --- ना. --- १. निलोपन; निलो भएको अवस्था। २. निलो।
नीलो तुथो- --- ना. --- हे. निलोतुथो।
नीलो- --- वि. --- हे. निलो।
नीलोपल- --- ना. --- नीलमणि।
नीवार- --- ना. [सं.] --- १. तिना धान; मुनिधान्य। २. नाभोबाट उत्पन्न धान। ३. वनजङ्गलमा खेती नै नगरी उब्जेको धान।
नीवी- --- ना. [सं.] --- १. धोती वा फरियाको मुजो। २. धोती वा फरियाको मुजो बाँध्ने डोरी; इँजार । ३. गुठीका रूपमा राखिएको सम्पत्ति।
नीहार- --- ना. [सं.] --- कुहिरो।
नीहारिका- --- ना. --- १. कुहिरो। २. बादल। ३. आकाशगङ्गा; घाङ बादल।
नुकता --- ना. [अ. नुक्त] --- तलथोप्ली (उदा.- व, आदि वर्णको पुछारको थोप्लो)।
नुगाइ- --- ना. [√ नुगाउ (+आइ)] --- नुगाउने क्रिया-प्रक्रिया।
नुगाइनु- --- क.क्रि. --- झुकाइनु।
नुगाउनु- --- स.क्रि. [सं. नुत > प्रा. णु अ+नु] --- झुकाउनु; नुहाउनु; निहुराउनु ।
नुगिनु- --- अ.क्रि. --- झुकिनु; झुक्ने होइनु।
नुत- --- वि. [सं.] --- १. नमस्कार गरिएको; ढोगिएको। २. प्रशंसा गरिएको; स्तुत्य ।
नुति- --- ना. --- १. नमस्कार; प्रणाम। २. प्रशंसा; स्तुति।
नुन- --- ना. [सं. लवण] --- प्रायः दाल, तरकारी आदिलाई स्वादिष्ट बनाउन प्रयोग गरिने, समुद्री पानीबाट वा खानीबाट निस्कने एक प्रकारको क्षार पदार्थ; निमक; लवण।
नुनचुक- --- ना. --- १. नुन र चुकको सम्मिश्रण। २. कुनै वेदना वा चोटमाथि थपिएको चोट।
नुनढिकी- --- ना. --- १. नुनको डल्लो। २. टुप्पातिर फराकिलो लाम्चा पात हुने पहेंला फूल फुल्ने र हरिया साना फल फल्ने, आयुर्वेदमा आँखाको रोग, खटिरा र कुष्ठरोग नाश गर्ने भनी बताइएको एक जातको भुईंझार।
नुनतेल छुवाइ- --- ना. --- विशेष गरेर मरणको आशौचमा दिन पुगेपछि शुद्धिका लागि नुनतेल छोएर तामाङहरूको चोखिने कर्म।
नुनिया- --- ना. --- चिसोको प्रभावले माटोबाट निस्कने एकथरी सेतो नुनिलो पदार्थ; सोडा।
नुनिलो --- वि. --- नुन हालिएको; नुन भएको; नुनको स्वाद आएको।
नुनु- --- ना. [बा. बो. ] --- निदाउने काम; सुत्ने काम; निनी; चिउँ।
नुने --- वि. [नुन+ए] --- १. नुन हालिएको; नुन बढी भएको; चर्को। २. नुनसम्बन्धी; नुनको ।
नुने जाउलो --- ना. --- प्रायः केटाकेटी र बिरामीले खाने नुन, बेसार, अदुवा आदि हाली गिलो गरी पकाइएको जाउलो वा भात।
नुने ब्याज- --- ना. --- एक रुपियाँ साँवाको प्रतिमहिना एक माना नुन लिने, म्याद नाघेमा डबलिंदै जाने पुरानो रीतिअनुसारको ब्याज।
नुप्से- --- ना. [भो.ब.] --- नेपालको सोलुखुम्बु जिल्लामा पर्ने ७,८७९ मिटर अग्लो एक हिमाली पर्वतश्रेणी।
नुवाकोट- --- ना. --- १. नेपालको बाग्मती अञ्चलमा पर्ने एक जिल्ला। २. त्यस जिल्लाको सदरमुकाममा रहेको एक ऐतिहासिक किल्ला भएको ठाउँ। ३. गण्डकी अञ्चलको स्याङ्जा जिल्लामा पर्ने एक पुरानो ऐतिहासिक किल्ला।
नुवागी- --- ना. [सं. नवान] --- हरेक वर्ष नयाँ धानबाली पाकेपछि काँचो चामल र दही, केरा आदि एकै ठाउँ मिलाई मुछेर देवता तथा पितृहरूलाई चढाई पछि आफूले खाइने दही-चामल; नवान्न-प्राशनको वस्तु; न्वागी।
```
-------------------

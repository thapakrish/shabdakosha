-------------------
```
पताल- --- ना. [सं. पाताल] --- हे. पाताल।
पतासी- --- ना. --- हे. पटासी।
पतिंगर- --- ना. [पात+इँगर] --- हे. पतिङ्गर।
पतिंवरा --- ना. [सं.] --- आफ्ना इच्छाअनुसार पति वरण गर्ने कन्या; स्वयंवरा।
पति- --- ना. [सं.] --- १. कुनै वस्तु वा व्यक्तिको धनी वा स्वामी। २. कुनै विवाहिता स्त्रीको लोग्ने; पोइ; कान्त। ३. राष्ट्रको सर्वोच्च शासक। ४. पाशुपत दर्शनअनुसार अपरिमित ज्ञानशक्ति र प्रभुशक्तिले युक्त (जगत्को सृष्टि, स्थिति र संहारको कारण) महेश्वर। ५. इज्जत; आबरु; पती; मान; प्रतिष्ठा। ६. जरो; मूल। ७. शाही सेनाको एक उच्च पदाधिकारी; कमान्डर (जस्तो- चमूपति)।
पतिकामा --- ना. --- पतिको कामना गर्ने स्त्री।
पतिघातिनी- --- ना. --- १. पतिलाई मार्ने स्त्री। २. ज्योतिष वा सामुद्रिक शास्त्रअनुसार विधवा हुने योग वा लक्षण भएकी स्त्री।
पति भज्नु- --- अ.क्रि. --- मन एवं तनले लोग्ने तुल्याउनु।
पतिङर/पतिङ्गर- --- ना. [पात+इड्र/इङ्गर, सं. पत्राकीर्णट] --- झरेर भुईंमा झरेका पातहरूको समुदाय; पातपतिङ्गर।
पतित- --- वि. [सं.] --- १. खसेको; झरेको; गिरेको। २. जाति, धर्म आदिबाट च्युत भएको। ३. आचारभ्रष्ट; चरित्रभ्रष्ट। ४. महापापी; पातकी। ५. नीच; अधम।
पतित पावन- --- वि. --- १. पतितहरूको उद्धार गर्ने; अपवित्रलाई पवित्र पार्ने। ना. २ ईश्वर। ३. ब्रह्मा।
पतिदेवता- --- ना. [सं.] --- १. पतिरूपी देवता। ना. २. आफ्ना पतिलाई देवतासमान मान्ने स्त्री; पतिव्रता स्त्री।
पतिधर्म- --- ना. [सं.] --- १. पतिप्रति गर्नुपर्ने स्त्रीको कर्तव्य। २. स्त्रीप्रति पुरुष वा पतिले गर्नुपर्ने कर्तव्य।
पतिना- --- ना. [सं. पत्रिना = पत्रिनी] --- बाबरी झार; पुदिना; पदिना।
पतिया- --- ना. [सं. पतित] --- नयाँ मुलुकी ऐन लागु हुनुभन्दा पूर्व जातभातबाट पतित भएका व्यक्तिले आफ्ना जातमा मिल्नका निम्ति धर्माधिकारीका निर्देशनअनुसार गर्ने गरेको शुद्धि; प्रायश्चित्त।
पतिया पुर्जी- --- ना. --- जातबाट पतित भएका मानिसलाई आफ्ना जातमा मिल्नका निम्ति सरकारी अड्डाबाट दिइने पुर्जी।
पतिवती- --- वि. [सं.] --- पति जिउँदै भएकी; सधवा; सौभाग्यवती (स्त्री)।
पतिव्रत- --- ना. [सं.] --- पतिको निरन्तर सेवा-शुश्रूषा गरिने व्रत; पातिव्रत्य; पतिप्रतिको अनन्य भक्ति र प्रेम।
पतिव्रता --- ना. --- पतिव्रत लिएकी स्त्री; सती।
पती- --- ना. [सं. प्रतिष्ठा] --- इज्जत; आबरु; हुर्मत।
पतुर्नु- --- अ.क्रि. [सं. प्रत्यारोहण] --- १. धामीझाँक्रीले चिन्ता बस्ता सम्बन्धित देवतालाई आङमा चढाएर काँप्नु। २. त्यसरी काँप्तै बक्नु।
पतुराइ- --- ना. --- पतुर्ने भाव, क्रिया वा प्रक्रिया।
पतुरिनु- --- अ.क्रि. --- पतुर्ने होइनु।
पतेरो --- ना. [पात+एरो] --- बोटबिरुवाका पातमा लाग्ने वा बस्ने पातैका रङको किरो; पधेरो।
पतै- --- ना. [√ पतही] --- १. पराल काटेर पारिएको धुलो; कुटी। २. धानका नलको फेद काटेको छोटो-छोटो टुक्रे पराल। ३. दाइँ गर्दा धानमा मिसिएको पराल।
पत्कर- --- ना. [सं. पत्रकृत] --- सुकेर भुईंमा झरेका पातपतिङ्गर वा झारपात।
पत्तन --- वि. [सं. पतन] --- खेर गएको; बिग्रेको; कामै नलाग्ने।
पत्तन- --- ना. [सं.] --- १. सहर; नगर, पट्टन। २. मृदङ्ग।
पत्तन आयुक्त- --- ना. --- नगर-रक्षक।
पत्तनपाला- --- ना. --- नगरी।
पत्ता- --- ना. [पता] --- १ ठेगाना; पता। २. ज्ञान; थाहा।
पत्ता- --- ना. [सं. पत्र] --- १. पात; पत्र। २. तास, गन्जिफा आदिको चक्की; पत्ती।
पत्ताइ- --- ना. [√ पत्ताउ (+आइ)] --- पत्ताउने क्रिया वा प्रक्रिया।
पत्ताइनु- --- अ.क्रि. --- १. पातका रूपमा परिणत होइनु। क.क्रि. २. पत्ताउने होइनु; बत्ताइनु।
पत्ताउनु- --- अ.क्रि. [पात+आउ+नु] --- १. मुनाले पातको रूप लिनु। २. पातजस्तो हलुको भई यताउति उड्न लाग्नु, बत्ताउनु।
पत्तातोड/पत्तातोल- --- ना. [पत्ता+तोड] --- १. बेगिलो कुदाइ। २. सुइँकुच्चा। ३. भगाइ; पलायन।
पत्ताल- --- ना. [सं. पाताल] --- हे. पाताल।
पत्ति- --- ना. [सं.] --- १. पैदल हिँड्ने यात्री; पदयात्री। २. पैदल हिँड्ने सिपाही; पदाति। ३. योद्धा, वीर। ४. एक रथ, एक हात्ती, तीन घोडा र पाँच पैदल हुने, सेनाको सबभन्दा सानो विभाग; पट्टी।
पत्ती- --- ना. [सं. पत्री] --- १. कागज, कपडा आदिको टुक्रा; पत्र। २. सानो पात। ३. फूलको पत्ता वा दल। ४. तास, गन्जिफा आदिको चक्की। ५. दाह्री काट्ने दुवै किनारामा धार भएको पातलो साधन; ब्लेड।
पत्तु- --- ना. [सं. पत्र] --- रुपियाँ-पैसा; सिक्का (तुच्छार्थमा)
पत्तेरो- --- वि. [पत्यारो] --- पत्यारिलो; विश्वासिलो।
पत्तो- --- ना. [पत्ता+ओ] --- पत्ता; पता।
पत्त्याइ- --- ना. [√ पात्ति (+याइ)] --- पात्तिने भाव, क्रिया वा प्रक्रिया।
पत्त्याहट- --- ना. --- पत्याइ; मत्याइ।
पत्थर- --- ना. [स. प्रस्तर] --- १. ढुङ्गो; शिला; पाषाण। २. हीरा, यूँ, पन्ना आदि रत्न। ३. पित्ते थैली वा मूत्राशयमा जम्ने ढुङ्गा जस्तै साह्रो वस्तु; पत्थरी। वि. ४. कडा हृदयको।
पत्थरकला/काला- --- ना. --- १. पुराना समयको एक प्रकारको बन्दुक; पर्काल। २. चकमक र पत्थर घोटेर आगो निकाली बारुद सल्काएर पड्काउनुपर्ने सोही बन्दुक।
पत्थर कुङ्कुम- --- ना. --- नदी, खोला आदिका किनारामा रहेका ढुङ्गाका अन्तरमा उम्रने बास्ना आउने, एक प्रकारको बुटी; शैलेय।
पत्थर कोइला --- ना. --- प्राङ्गारयुगमा सृष्टि भएको ढुङ्गा वा पत्थरजस्तो प्राङ्गारिक इन्धन; बाल्ने काममा आउने एक प्रकारको खनिज पदार्थ।
पतेलो- --- ना. [पातो+एलो] --- १. हाँडी। २. बिरुवा (जस्तो बेला-पतेला)।
पत्यरिलो- --- वि. --- पत्थरैपत्थर भएको; चारैतिर वा जमिनमुनि समेत ढुङ्गैढुङ्गा भएको; पथ्रेन; ढुङ्गेलो; ढुङ्ग्याने।
पत्थरी- --- ना. --- १. ढुङ्गाका भाँडाकुँडा, थाल, रिकापी, कटौरा आदि। २. खास गरी मृगौला वा पित्तथैलीमा पत्थर जस्तै साह्रो बनी वेदना बढाउने एक खालको रोग। ३. उक्त रोगद्वारा जमेको पत्थर।
पत्नी- --- ना. [सं.] --- विधिपूर्वक विवाह गरेर ल्याइएकी स्त्री; विवाहिता स्त्री; स्वास्नी; भार्या।
पत्नीव्रत- --- ना. --- विवाहिता स्त्रीबाहेक अरू स्त्रीहरूका साथ सहवास नगर्ने व्रत; स्वनारीव्रत।
पत्याइ- --- ना. [√ पत्याइ (+आइ)] --- पत्याउने भाव, क्रिया वा प्रक्रिया।
पत्याइनु- --- क.क्रि. --- पत्यार गरिनु, पत्याउने काम गरिनु।
पत्याउनु- --- स.क्रि. [सं. प्रत्यायन] --- १. कसैको भनाइ वा कुरामा विश्वास मान्नु, पत्यार गर्नु; भरोसा गर्नु। २. अरूले भनेको कुरा साँचो सम्झनु; हो भन्ने निश्चय गर्नु।
पत्यान- --- ना. [पात+यान] --- धेरै पात वा पाती भएको ठाउँ; पातीघारी।
पत्यार- --- ना. [सं. प्रत्ययकार] --- कथ्य. पतेर पनि। १. कसैका भनाइमा वा कुनै विषयमा हुने सत्यप्रतीति; विश्वास। २. भरोसा; आड। ३. निश्चय; पक्कापक्की।
पत्यारपत्र- --- ना. --- व्यक्तिको चिनारी गराउने वा विश्वास दिलाउने पत्र; परिचयपत्र।
पत्यारवाला- --- वि. --- माथवर; पत्यारिलो।
पत्यारिलो --- वि. --- पत्यारलाग्दो; विश्वासिलो।
पत्र- --- ना. [सं.] --- १. बोटबिरुवाका पात; पत्ती; दल। २. चिठी। ३. कागत। ४. कुनै विषयको प्रामाणिक लेख लेखिएको कागत, धातु, शिला आदिको पातो (दानपत्र, ताम्रपत्र, शिलापत्र आदि)। ५. समाचार आदि छापिएको कागज; अखबार। ६. पुस्तक, कापी आदिको पातो; पाना। ७. बाणका मोठमा लगाइने प्वाँख। ८. एकमाथि अर्को हुँदै रहेको वा राखिएको तह; खात। ९. फूलका पत्ती वा दल।
पत्रकार- --- ना. --- समाचार, लेख-रचना आदिको सङ्कलन, सम्पादन तथा प्रकाशन गर्ने व्यक्ति; पत्र-पत्रिकाको काम गर्ने व्यक्ति।
पत्रकार सङ्घ- --- ना. --- पत्रकारहरूमध्येबाट निश्चित व्यक्तिहरू छानिएर बसेको सङ्गठन वा समिति।
पत्रकारिता- --- ना. --- १. पत्रकारले गर्ने काम; पत्रपत्रिकासम्बन्धी धन्दा वा क्रियाकलाप। २. पत्रकारहरूको काम, कर्तव्य, उद्देश्य आदिको विवेचन हुने विद्या।
पत्रपुट- --- ना. --- पात गाँसेर बनाइएको खोची; दुनु; सोली।
पत्रपुष्प- --- ना. --- १. सत्कार गर्दाको वा पूजा गर्दाको सामान्य सामग्री। २. रातो तुलसी। ३. पात र फूलको समूह।
पत्रपेटिका- --- ना. --- १. हुलाकमा पठाइने चिठीपत्र, पोस्टकार्ड आदि खसाल्ने बाकस; पत्रमञ्जूषा। २. बाहिरबाट आएका चिठी, पत्रपत्रिका आदि छोड्नका निमित्त कार्यालय वा घरका भित्तामा ठोकिएको वा टाँसिएको सानो पेटी।
पत्र प्रतिनिधि --- ना. --- हप्तामा एक पटक वा सोभन्दा बढी प्रकाशित हुने समाचारपत्रका प्रतिनिधि वा संवादसमितिको प्रतिनिधि।
पत्रभङ्ग- --- ना. --- युवतीहरूका गाला, छाती, हातहरूमा चन्दन, कस्तूरी आदिद्वारा बनाइने पात, लहरा, फूल आदिको रचना।
पत्रमञ्जूषा --- ना. --- हुलाकद्वारा अन्यत्र पठाउनका निम्ति ठाउँ-ठाउँमा राखिएको चिठीपत्र खसाल्ने पेटिका; पत्रपेटिका।
पत्रमित्र- --- ना. --- एक-अर्कोबाट टाढा हुनाले साक्षात्कार नभए तापनि पत्रव्यवहारद्वारा मित्र हुन इच्छुक वा मित्र भएका व्यक्ति।
पत्रमुद्रा- --- ना. --- एक, पाँच, दश, सय आदि रुपियाँका रूपमा चलाइने (ब्याङ्कका मातहतबाट छापी जारी गरिएको) कागज आदिको मुद्रा; कागजी मुद्रा; नोट वा विनासर्त रुपियाँ दिनेबारेको प्रमाणित लेखोट (प्रमिसरी नोट)।
पत्रम्पुष्पम्- --- ना. --- १. मान्य जनलाई श्रद्धापूर्वक दिइने वस्तु; साधारण उपहार (विनयार्थमा)। २. कसैलाई कुनै काम गरेबापत वा कसैको मन राख्नका निम्ति दिइने थोरबहुत पारिश्रमिक।
पत्ररचना- --- ना. --- १. हे. पत्रभङ्ग। २. चिठी आदि लेख्ने क्रिया।
पत्रवल्लरी- --- ना. --- हे. पत्रभङ्ग।
पत्रवाचन- --- ना. --- १. चिठीपत्र पढ्ने काम। २. समाचारपत्र आदि पढ्ने काम।
पत्रवाहक- --- ना. --- १. पत्र वा चिठी पुऱ्याउने व्यक्ति; कसैले कसैलाई पठाएको चिठी सम्बन्धित व्यक्तिकहाँ लगिदिने व्यक्ति। २. पत्र वा प्वाँख भएको जीव; पक्षी। ३. प्वाँख जडान गरिएको हतियार; बाण।
पत्रवितरक- --- ना. --- बाहिरबाट आएका चिठीपत्र सम्बन्धित व्यक्तिका हातमा पुऱ्याउने हुलाकको कर्मचारी; हलकारा; हुलाकी पिउन।
पत्रवियोजक- --- ना. --- हुलाकमा जम्मा भएका विभिन्न क्षेत्र वा ठाउँमा पठाइएका चिठीपत्रहरूलाई क्षेत्र, अञ्चल, जिल्ला, गाउँ आदिका आधारमा भिन्नभिन्न वर्गमा छुट्ट्याउने हुलाक वा डाँकखानाको कर्मचारी (सर्टिङ क्लर्क)।
पत्र व्यवहार- --- ना. --- परस्परमा चिठीपत्र आदिको आदान-प्रदान गर्ने काम; चिठी लेखालेख गर्ने क्रिया।
पत्रशिरा- --- ना. --- बोटबिरुवाहरूका पातको नसो।
पत्रसङ्ख्या- --- ना. --- पत्रको शिरभागमा लेखिने सिलसिलेवार सङ्केत नम्बर; प. सं.।
पत्रसञ्चार- --- ना. --- एक ठाउँबाट अर्का ठाउँमा चिठीपत्र, खबरकागज आदि ओसारपसार गर्ने काम।
पत्राङ्ग- --- ना. --- रातो चन्दन; रक्तचन्दन। २. भोजपत्र; भुर्जपत्र। ३. उड्ने पुतली वा किरोविशेष।
पत्राचार- --- ना. --- पत्रव्यवहार।
पत्रात्मक- --- वि. --- १. कथाभित्रका पात्रहरूले एक- अर्कामा गरेका पत्रव्यवहारद्वारा घटनाबोध गराइएको। २. चिठी लेखिएझै शैलीमा लेखिएको।
पत्रालय- --- ना. --- चिठी, पार्सल, धनादेश (मनी अर्डर) आदि बाहिर पठाउने, बाहिरबाट आएर जम्मा हुने र प्रापकहरूका जिम्मा दिने सरकारी संस्था; डाँकघर; हुलाक; पोस्ट अफिस।
पत्रालाप- --- ना. --- चिठीपत्र आदिका सहायताबाट हुने विचारको आदानप्रदान।
पत्रावली- --- ना. --- १. पत्रहरूको ताँती वा चाङ। २. कसैले पठाएका
```
-------------------

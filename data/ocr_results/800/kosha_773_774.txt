-------------------
```
पर्युपासक- --- वि. [सं.] --- देवदेवीहरूको राम्ररी उपासना गर्ने; देवदेवीहरूको पूजा गर्ने।
पर्युपासना- --- ना. [सं.] --- १. राम्ररी गरिएको उपासना; पूजा; अर्चना। २. मैत्री; सद्भावना।
पर्र- --- क्रि.वि. [अ.मू. पर्+र] --- १. ससाना दाना तातेका घिउतेलमा हाल्दा वा पानीका छिटा पर्दा आए झै शब्द आउने किसिमले। २. पुस्तक, लेख आदि नरोकिईकन बाच्ने किसिमले; हर्र; खर्र। ३. धेरै बन्दुक वा पटाकाहरू क्रमैसित पड्कँदा आएझै शब्द आउने किसिमले।
पर्रन/पर्रा- --- ना. [पर्र+अन/आ] --- १. धाराप्रवाह; अविच्छिन्न गति। २. ताँती; धुइरो।
पर्लक- --- ना. [अ.मू. पर्लक्+अ] --- पल्टने-पल्टाउने चाल वा खेप।
पर्लकपर्लक- --- क्रि.वि. --- धेरै खेप पर्लक्क हुने चालसँग।
पर्लक्क- --- क्रि.वि. --- १. एक्कासि पल्टने किसिमले; टाउकाले टेकेर शरीर उल्टाउने गरी। २. आँखाका परेला वा पट्टल माथि उचाल्ने किसिमले; रिसले आँखाको पट्टल धेरै माथि उचालेर हेरे हैं।
पर्त्याक- --- ना. [अ.मू. पर्त्याक्+अ] --- बिस्तारै पल्टने चाल।
पर्त्याकपर्त्याक- --- क्रि.वि. --- बरोबर वा धेरै खेप पल्टेर ।
पर्याक्क- --- क्रि.वि. --- एकै खेपमा पल्टने चालसँग।
पर्त्याकपुर्लक- --- क्रि.वि. --- सबै एकै चोटि पल्टने गरी; एकै खेपमा पल्टिएर।
पर्व- --- ना. [सं.] --- १. शुक्ल वा कृष्णपक्ष, तिथि, वार, नक्षत्र, योग, करण तथा महिनाका आधारमा निर्धारित पुण्यकाल । २. चन्द्र वा सूर्यमा लाग्ने ग्रहण। ३. धार्मिक, सांस्कृतिक वा सामाजिक दृष्टिले महत्त्वपूर्ण मानिने समय वा दिन; उत्सव; चाड। ४. कुनै काम हुने वा गरिने विशिष्ट दिन; मौका; अवसर । ५. दुई वस्तु वा दुई अङ्ग जोडिएको ठाउँ; जोर्नी । ६. चतुर्मास । ७. औंलाका जोर्नीले छुट्टयाइएको खण्ड। ८. कुनै विशेष घटना वा त्यस्तो घटना भएको समय (जस्तो- कोतपर्व, भँडारखालपर्व इ.)। ९. महाभारत ग्रन्थको खण्ड। १०. तीन मात्रा वा अङ्गुल बराबरको नाप।
पर्वकाल- --- ना. --- कुनै पर्व परेको समय।
पर्वण- --- ना. [सं.] --- पूरा गर्ने काम; पूर्ति गर्ने काम।
पर्वणी- --- ना. --- १. पूर्णिमा। २. प्रतिपदा। ३. पर्व; उत्सव; चाड।
पर्वत- --- ना. [सं.] --- १. पहाड; डाँडो; शैल। २. चट्टान। ३. वेदप्रसिद्ध एक देवर्षि। ४. दशनामी सन्न्यासीहरूमध्ये एक। ५. धवलागिरि अञ्चलमा पर्ने एक जिल्ला।
पर्वतद्राक्षा- --- ना. --- पर्वते दाख।
पर्वतनन्दिनी- --- ना. --- पार्वती।
पर्वतमाला --- ना. --- पहाडहरूको पङ्क्ति; पर्वतश्रेणी।
पर्वतराज- --- ना. --- हिमालय पर्वत।
पर्वतारोहण- --- ना. --- पहाड चढ्ने काम।
पर्वतारोही- --- वि. --- १. पहाड चढ्ने; पर्वतारोहण गर्ने। २. पर्वतारोहण गर्ने व्यक्ति।
पर्वतीय- --- वि. [सं.] --- १. पर्वतसम्बन्धी; पहाडी। २. पहाडी प्रदेशमा रहने; पर्वते; पहाडे।
पर्वतीय वर्षा- --- ना. --- धरातलीय वर्षा।
पर्वते - --- वि. / ना. [पर्वत+ए] --- पहाडे, पर्वतिया।
पर्वते दाख- --- ना. --- पहाडी प्रदेशमा हुने दाख; पर्वतद्राक्षा।
पर्वपात- --- ना. [पर्व+पात] --- पर्वको दिन; चाडबाड; उत्सवको दिन।
पर्वमूल- --- ना. [सं.] --- चतुर्दशी र औंसी वा पूर्णिमाको मध्यकाल।
पर्वसन्धि- --- ना. [सं.] --- पूर्णिमा वा औंसी र प्रतिपदाका बिचको समय; पूर्णिमा र औंसीको अन्तकाल; चन्द्रग्रहण वा सूर्यग्रहण लाग्ने समय।
पर्वास्फोट- --- ना. [सं.] --- औंला पड्काउने क्रिया।
पर्सनु- --- अ.क्रि. [सं. पृषत्] --- १. बलि दिने बेलाका पशुले जिउमा छर्किएको पानी टकटक्याउनु; पर्सिनु। २. विवाहका अवसरमा दुलाहाका तर्फबाट आएका मानिस वा ल्याइएका वस्तुहरूलाई दही, अक्षता आदिले पूजा गर्नु वा छर्कनु।
पर्सा- --- ना. [पारस] --- नेपालको नारायणी अञ्चलमा पर्ने एक जिल्ला।
पर्साइ- --- ना. [√ पर्स (+आइ)] --- पर्सने क्रिया वा प्रक्रिया।
पर्साइनु- --- क.क्रि. --- पर्सन लाइनु।
पर्साउनु- --- प्रे.क्रि. --- पर्सन लाउनु।
पर्साहट - --- ना. --- पर्साइ।
पर्साद- --- ना. [सं. प्रसाद] --- हे. प्रसाद।
पर्सादी- --- ना. --- प्रसाद।
पर्सि --- क्रि.वि. [सं. परश्व] --- आउँदो तेस्रो दिन; भोलिको भोलि।
पर्सिनु- --- अ.क्रि. [पर्स+इ+नु] --- १. पर्सने होइनु। २. पर्सनु।
पर्याहट- --- ना. --- पर्सने भाव, क्रिया वा प्रक्रिया।
पल- --- ना. [सं.] --- १. विपलभन्दा साठी गुना र सेकेन्डभन्दा चौबिस गुना धेर समय; पला। २. अति अल्प क्षण; छिन। ३. चार कर्ष बराबरको तौल।
पलक- --- ना. [सं. पला] --- १. एकचोटि आँखा झिम्म गर्दा बित्ने समय। २. आँखाको माथिल्लो पर्दा; ढकनी। ३. पल; छिन; क्षण।
पलङ- --- ना. [सं. पल्यङ्क] --- १. सुत्ने विशेष प्रकारको खाट। २. बिछ्‌याउना; शय्या।
पलट- --- ना. [सं. प्रलोड] --- १. पल्टने काम; उल्टने क्रिया; पल्टा। २. परिवर्तन। [सं. पलट] ३. पल; पल्ला; तुलो; तराजु।
पलटी - --- ना. [सं. प्रलोष्टिका] --- चर्मकारले छाला पिट्ता तलतिर राख्ने ढुङ्गो।
पलट्ट- --- क्रि.वि. [प्रा.] --- पल्टिने वा पल्टाउने किसिमले; फर्काउने वा उल्टाउने किसिमले; कोल्टो फर्कने किसिमले; पल्टा खाने किसिमले।
पलाँस- --- ना. [सं. पलाश] --- १. सुगाका हुँडका आकारका रातो, सेतो, पहेँलो र निलो रङका फूल फुल्ने, कोइरालो र टाँकीका जस्ता पात हुने, लामा र खैरा रङका फल फल्ने एक जातको बोट; पलाश; किंशुक; त्यसैको फूल। २. बोटबिरुवाका पात। ३. काठको चुरोभन्दा बाहिर र बोक्राभन्दा भित्रपट्टिको भाग।
पलाँसी - --- ना. [पल्ला+नेवा. सिँ = काठ] --- गुम्बजहरू बनाउँदा पल्ला राख्ने काठ आदि।
पला- --- ना. [सं. पल] --- १. घडीको साठीऔं भाग; चौबिस सेकेन्डको समय; पल। २. ज्यादै थोरै समय; छिन। ३. तराजुको जोखिने मालसामान वा ढक राखिने थालजस्तो धातु वा काठको भाँडो; पल्ला।
पलाइ- --- ना. [√ पाल् (+आइ)] --- १. पाल्ने भाव, क्रिया वा प्रक्रिया। [पलाउ+आइ] २. पलाउने भाव, क्रिया वा प्रक्रिया।
पलाइनु- --- क.क्रि. --- १. पाल्न लाइनु। अ.क्रि. २. पलाउने होइनु।
पलाइलो- --- वि. --- पलाउलाजस्तो; सप्रेको।
पलाउनु- --- प्रे.क्रि. --- १. पाल्न लाउनु।
पलाउनु- --- अ.क्रि. [√ पल्हाउनु] --- १. बोटबिरुवा आदिमा पात, आँकुरा आदि निस्कनु; पालुवा वा पल्लव उत्पन्न हुनु, पल्लवित हुनु; पाउला हाल्नु; टुसाउनु; मुजुरा निस्कनु। २. घाउ, खटिरा आदिले खाल्टो परेका ठाउँमा मासु भरिएर आउनु। ३. काटेको वस्तु (नङ, केश, हाँगो आदि) फेरि विकसित भएर आउनु। ४. विपन्न अवस्थाबाट सम्पन्न अवस्थातिर लाग्नु। ५. मनमा दया उब्जनु। ६. उत्पन्न हुनु; उदय हुनु, उन्नति हुनु।
पलान्चोक- --- ना. --- १. बाग्मती अञ्चलमा पर्ने काभ्रेपलान्चोक जिल्लाको एक भाग। २. उक्त जिल्लामा रहेको एक ठाउँ, जहाँ पलान्चोक भगवतीको मन्दिर छ।
पलान्चोके- --- वि. [पलान्चोक+ए] --- पलान्चोकको। ना. २. नेपाली जुत्ताको एक प्रकार।
पलान्चोके जुत्ता- --- ना. --- छालाकै धागाले सिइएको, पहेंलो रङको सावरजस्तो देखिने, फित्ता नलाइने र हिँड्दा चुइँकने, पलान्चोकका सार्कीहरूले उत्पादन गरेको जुत्ता।
पलान्न्न- --- ना. [सं.] --- १. मासु मिसाइएको अन्न; पुलाउ।
पलापिनु- --- अ.क्रि. [सं. प्रलापन] --- १. आफ्नो साबिकको स्थितिमा नरहनु; बिग्रँदै जानु; तन छाड्नु। २. पात्तिनु; सल्लाहमा नआउनु।
पलाप्याइ- --- ना. --- पलापिने भाव, क्रिया वा प्रक्रिया।
पलाप्याइलो- --- वि. --- १. पलापिने पार्लाजस्तो। २. पलापिने होइएलाजस्तो।
पलायक- --- वि. [सं.] --- भाग्ने; भगुवा; पलायन गर्ने।
पलायन- --- ना. [सं.] --- डराएर वा परिस्थितिसँग हारेर भाग्ने काम वा आफ्नो डेग छाड्ने काम; सुइँकुच्चा।
पलायनवाद- --- ना. --- १. गाह्रो- साँघुरो परेका बखतमा आफ्नो सिद्धान्तमा स्थिर नरही पलायन हुने सिद्धान्त। २. जीवनका बाधाहरूसित जुधी तिनलाई जित्ने साहस नदेखाई भागेर कुनै सुखद काल्पनिक स्थितिमा पुग्ने आकाङ्क्षा राख्ने एक साहित्यिक सिद्धान्त (युटोपिया)।
पलायनवादी- --- वि. --- पलायनवादको अनुसरण गर्ने; पलायनको सिद्धान्तको अनुयायी।
पलायमान- --- वि. [सं.] --- भागिरहेको; कुलेलम भइरहेको; भाग्दो।
पलायित- --- वि. [सं.] --- पलायन भएको; भागेको; सुइँकुच्चा ठोकेको।
पलायी- --- वि. [सं.] --- १. डराएर भाग्ने; भगुवा। २. पलायनधर्मी; पलायन रुचाउने।
पलाल- --- ना. [सं.] --- १. गेडा झारिसकेपछिको धानको बोट। २. बस्तुभाउका लागि घाँसका रूपमा प्रयोग गरिने सोही वस्तु; पराल।
पलाश- --- ना. [सं.] --- हे. पलाँस; किंशुक।
पलाशी- --- ना. --- वनअङ्गुरको लहरो; पुरनी।
पलिशा - --- ना. --- हे. पलेसो।
पल्किनी- --- ना. [सं.] --- १. कपाल सेतै भई फुलेकी बुढी आइमाई। २. पहिलो बेत बियाउने गर्भिणी गाई।
पलित- --- वि. [सं.] --- १. बुढो; वृद्ध। २. फुलेको वा सेतै भएको कपाल।
पलुवा- --- वि. [पाल्+उवा] --- पालेको; पालिएको; पाल्तु।
पलुवो- --- ना. --- तिहुनतरकारीको झोल बाक्लो पार्नका निम्ति हालिने पिठो, चौलानी, मसला आदि।
पलेंटी- --- ना. [सं. पृथुलस्थ+ई] --- १. पद्मासनजस्तो एक प्रसिद्ध र प्रचलित आसन; ब्रह्मासन। २. दुवै खुट्टाका पन्जा एक अर्काका छेपारीका चेपमा घुसाएर बसिने शिष्ट आसन।
पलेंटो- --- ना. [सं. पलट] --- ढोका, झ्याल, दिउल, जाँतो, घट्ट आदिको एउटा फलक; फग्लैंटो।
पलेटी- --- ना. [पलट ई] --- छाला खुर्केर वा पिटेर चिल्लो बनाउँदा छाला अड्याउने काममा प्रयोग गरिने च्याप्टो परेको ढुङ्गो।
पलेसो- --- ना. [पालो+एसो, सं. पर्यास ] --- बदला; सट्टा; हर्जाना; पलिसा।
पलो- --- ना. [सं. पलित = पाकेको] --- भात आदि पकाउँदाको माड।
पलौटाइ- --- ना. [√ पलौटो (+आइ)] --- पलौटो हुने स्थिति; पालुवापन
पलौटिनु- --- अ.क्रि. --- पालिनु; पलौटो बस्नु; पलौटो पारिनु।
पलौटे - --- वि. --- पलौटोसम्बन्धी; पलौटिएको; पलौटो।
पलौटो- --- वि. [पाल्+औटो] --- १. पालिएको; पाल्तु; पालुवा। ना. २. पालिएको बस्तुभाउ ।
पलौनी- --- ना. [पाल्+औनी] --- गाईबस्तु पालिदिएबापत पाल्नेलाई दिइने दर्माहा।
पल्कनु --- अ.क्रि. [प्रा. पलक्क+नु] --- १. स्वाद; रङ, सङ्गत, वस्तु आदिको गुणद्वारा त्यता आकर्षित हुनु, लोभिनु। २. एकचोटि चाल पाइसकेको गुणको पछि फेरि-फेरि लाग्न इच्छुक हुनु। ३. चित्ताकर्षित हुनु; आसक्त हुनु।
पल्काइ- --- ना. --- पल्कने भाव, क्रिया वा प्रक्रिया।
पल्काइनु- --- क.क्रि. --- पल्कने पारिनु।
पल्काउनु --- प्रे.क्रि. --- पल्कने पार्नु; लोभ्याउनु।
पल्किनु- --- अ.क्रि. --- १. पल्कनु। २. पल्कने होइनु।
पल्क्याइ- --- ना. --- पल्किने भाव, क्रिया वा प्रक्रिया।
पल्क्याइलो - --- वि. --- पल्काउने खालको।
पल्क्याहट - --- ना. --- पल्काइ; पल्क्याइ।
पल्ट- --- ना. यो. [पटक] --- अरू शब्दका पछि लागेर मौका, अवसर, पटक आदि अर्थ बुझाउने शब्द (भोलिपल्ट, पर्सिपल्ट आदि; पटक; चोटि; खेप; फेर; फेरा।
पल्टनु- --- अ.क्रि. [पलट नु] --- १. आराम लिनका निम्ति ढल्कनु; लेट्नु; सुत्नु। २. ढल्नु; लड्नु। ३. पल्टा खानु; उल्टनु। ४. उल्टो पार्नु; फर्कनु। ५. कोल्टो पर्नु। ६. गुड्नु।
```
-------------------

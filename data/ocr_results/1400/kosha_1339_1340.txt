-------------------
```
स्मारिका- --- ना. --- १. कुनै महत्त्वपूर्ण कुरा, व्यक्ति वा स्थान आदिको स्मरणार्थ तयार गरिएको चिह्नस्वरूप वस्तु। २. त्यसैसित सम्बन्धित विशेषतः विवरणात्मक तथा सचित्र पुस्तिका (सोभेनियर)। ३. स्मरणपत्र।
स्मार्त- --- वि. [सं.] --- १. स्मृतिसम्बन्धी; स्मृतिको। ना. २. स्मृतिको अनुसरण गर्ने व्यक्ति; स्मृतिको अनुयायी। ३. स्मृतिविहित ग्रन्थ। ४. स्मृतिको ज्ञाता; धर्मशास्त्रज्ञ।
स्मित- --- ना. [सं.] --- १. दाँत नदेखिने र आवाज ननिस्कने हिसाबले हाँसिने हाँसो; हलुका मिठो हाँसो; मुस्कुराहट । वि. २. मुस्कुराएको; हाँसेको। ३. विकसित; फुलेको।
स्मितवदना --- वि. --- हँसिलो अनुहार भएकी (स्त्री)।
स्मिति- --- वि. --- मन्द हास; मुस्कुराहट; मुस्कान।
स्मृत- --- वि. [सं.] --- स्मरण गरिएको; सम्झना भएको; याद गरिएको।
स्मृति- --- ना. [सं.] --- १. स्मरण; सम्झना; हेक्का। २. साहित्यमा, बिर्सिएको वा पुरानो कुरा सम्झना गराउँदा हुने एक सञ्चारी भाव। ३. ऋषिमुनिहरूद्वारा रचित धर्म, दर्शन, आचार, व्यवहार, शासन, नीति आदिसित सम्बन्धित धर्मशास्त्र। ४. उक्त अठार प्रकारका मुख्य ग्रन्थका आधारमा अठारको सङ्ख्यासूचक शब्द।
स्मृतिकार- --- ना. --- स्मृति वा धर्मशास्त्रका रचयिता (विशेषतः अठार प्रसिद्ध स्मृतिकार हुन्- मनु, याज्ञवल्क्य, अत्रि, विष्णु, हारीत, बृहस्पति, उशनस्, अङ्गिरा, यम, कात्यायन, पराशर, व्यास, दक्ष, आपस्तम्ब, गौतम, वशिष्ठ, नारद र भृगु)।
स्मृतिग्रन्थ --- ना. --- १. स्मरणका निमित्त लेखिएको ग्रन्थ; कुनै महत्त्वपूर्ण घटना वा विशिष्ट व्यक्तिको योगदानका सम्पूर्ण पक्षलाई लिएर लेखिएको ग्रन्थ। २. मनुस्मृतिसम्बन्धी ग्रन्थ।
स्मृतिचित्र- --- ना. --- स्मृतिरूपी चित्र।
स्मृतिपट- --- ना. --- अमर सहिदहरू मारिएका ठाउँमा सम्झनाका निम्ति तिनका वीरताको गुण र विवरण लेखिएको शिलास्तम्भ; अभिलेख।
स्मृतिपत्र- --- ना. --- सम्झनाका निम्ति लेखिएको पत्र वा कागज; सम्झौटो।
स्मृतिशेष- --- ना. --- १. सम्झना मात्रको अवशेष; स्मरण मात्र बाँकी। २. कुनै महापुरुष वा विशिष्ट व्यक्तित्वको भौतिक शरीरको सम्झनाका निम्ति राखिन सक्ने वा राखिएका केश, दाँत, खराउ, पात्र आदि वस्तु।
स्यमन्तक- --- ना. [सं.] --- पुराणअनुसार कृष्णकी पत्नी सत्यभामाका बाबु सत्राजित्ले सूर्यलाई खुसी तुल्याएर पाएको र कृष्णलाई चोरीको झुटो आरोप लागेको एक प्रसिद्ध मणि।
स्याँगी- --- ना. --- सागपात, कन्द, फल, पाउरोटी आदि काट्ने सोझो र लामो एक किसिमको छुरीजस्तो हतियार; स्याडी।
स्याँठ- --- ना. [सं. शीत] --- सामान्यतः चिसो हुने किसिमले चल्ने सिरेटो; सिट्ठी।
स्याँल --- ना. [सियाँल] --- ओझेल, छायाँ; सियाँल।
स्याँसे- --- वि. [स्याँस्याँ+ए] --- १. रोगका कारणले स्याँस्याँ गरिरहने; धम्की वा दमले सताएको। ना. २. धम्कीको बिरामी।
स्याँस्याँ- --- क्रि.वि. [अ.मू. स्याँ (द्वि.)] --- १. सास बढ्ने रोगका कारणले वा परिश्रम परेर छिटोछिटो सास फेर्ने गरी। ना. २. त्यसरी सास फेर्दा निस्कने शब्द।
स्याँहाल- --- ना. --- सियाँल ।
स्याइँ - --- क्रि.वि. [√ सर्धाइँ] --- अर्काले कुनै मिठो चिज खाएको देख्दा आफ्नो मुख पनि पानीले भरिने किसिम; खाने इच्छाले हुने जिम्राको लपलप्याइ।
स्याइँ - --- ना. [अ.मू.] --- पानी, दुध आदि तरल वस्तु तात्न लाग्दा निस्कने शब्द।
स्याइँस्याइँ --- क्रि.वि. --- १. स्याँस्याँ; स्वाँस्वाँ। २. स्याँठ चलेजस्तो गरी। ३. घाँस, पराल आदि धमाधम काट्ता निस्कने आवाज वा ध्वनिका साथमा।
स्याइ- --- ना. [√ स्यू (+आइ)] --- सिउने भाव, क्रिया वा प्रक्रिया; सियाइ; सिलाइ।
स्याइनु- --- स.क्रि. --- सिउने काम गराइनु; सियाइनु; सिलाइनु।
स्याउँस्याउँ- --- क्रि.वि. [अ.मू. स्याउँ (द्वि.)] --- १. घाउखटिरा वा कुनै सडेगलेका वस्तुमा मसिना किरा परेर वा उब्जेर सलबलाउने किसिमले; औंसा, कमिला आदि मसिना कीटाणुहरू एकनाससित रगरगाउने गरी; सिलिङबिलिङ । २. धेरै मानिस विशेषतः केटाकेटीहरू एकै ठाउँ जम्मा भएर चलमलाउने वा यताउति गर्दै चलिरहने गरी।
स्याउँस्याउँती- --- क्रि.वि. --- अझै स्याउँस्याउँ हुने गरी।
स्याउ- --- ना. [फा. सेब] --- १. नासपातीको जस्तो बोट र पात हुने, गुलाफी ढबका सेता फूल फुल्ने र पहिले हरियो फल लागी बिस्तारै सेतो र पाक्दा रातोरातो हुने फल फल्ने एक बोट। २. त्यसै बोटमा लाग्ने फल।
स्याउ - --- ना. --- बेसनको पिठोलाई पानीमा रयाली, नुन, खुर्सानी, मसला आदि हाली तेल वा घिउमा पकाइने भुजुरीजस्तो खाद्य पदार्थ।
स्याउनु- --- प्रे.क्रि. [स्यू+आउ+नु] --- स्यून लाउनु; सियाउनु; सिलाउनु।
स्याउला- --- ना. [स्याउलोको ब. व. वा ति. रू.] --- स्याउलो।
स्याउलास्याउली- --- ना. --- १. स्याउलाको समूह। २. स्याउला र घाँसपात आदि।
स्याउली- --- ना. [स्याउलो + ई] --- स्याउलाको लघु रूप; सेउली (विशेषतः कविता, गीत र लोकगीतमा प्रचलित)।
स्याउले- --- वि. [स्याउलो+ए] --- स्याउलाजस्तो; स्याउलासम्बन्धी; स्याउलाबाट बनेको (जस्तै- स्याउले घाँस, स्याउले छाप्रो आदि)।
स्याउले घाँस- --- ना. --- बस्तुभाउलाई खुवाउन उपयुक्त रुखको घाँस अर्थात् पातसहितको हाँगोबिगो; डाले घाँस।
स्याउले छाप्रो- --- ना. --- स्याउलाले छानु छाइएको छाप्रो।
स्याउलो- --- ना. [शेवल] --- धेरै पात भएको हाँगो; पातैपात भएको डालो; सेउलो।
स्याक्चा- --- ना. [भो.ब.] --- पहिले राणाकालमा नेपाल र तिब्बतको सन्धिअनुसार नेपाली बाबु र तिब्बती आमाबाट जन्मेको नेपाली नागरिक।
स्याखु- --- ना. --- १. घामपानीमा ओढ्ने एक प्रकारको घुम। २. च्याङ्ग्राको एक जात; च्यापु। वि. ३. साह्रै सानो र ख्याउटे; मरन्च्याँसे; दुब्लो ।
स्याखू- --- वि. --- हे. स्याखु।
स्याङ्ताने - --- वि. --- अत्यन्त दुब्लोपातलो; हाडछाला मात्र भएको; मरन्च्याँसे; फुकीढल; पिलन्धरे।
स्याङ्जा - --- ना. --- नेपालको गण्डकी अञ्चलमा पर्ने एक जिल्ला।
स्याङी- --- ना. --- हे. स्याँगी।
स्याट्ट- --- क्रि.वि. [अ.मू. स्याट्+ट] --- कुनै काम शेष नराखी झटपट सक्ने गरी; सबै सिद्ध्याउने किसिमले।
स्यानब्यान- --- ना. [सं. सेना-वाहन] --- १. राजामहाराजा, नेता आदिका पछिल्तिर ताँती लागेर हिँड्ने मानिस । २. किरासरिका छोराछोरी, सेनाबेना।
स्यानु/स्यानो- --- वि. --- सानो।
स्यान्डिल- --- ना. [अङ्.] --- प्रायः पछाडि फित्ता बाँध्ने र दुवैतिर केही भाग खुला भएको, छालाको जुत्ता वा चप्पल।
स्याप्प- --- क्रि.वि. [अ.मू. स्याप्+प] --- १. भित्रपट्टि रहने वस्तु निख्रिनाले चाउरिएर; सेप्रिएको चालमा। २. मसिनु नरम वस्तुले हिर्काउँदा शब्द निस्कने गरी।
स्याबजी- --- ना. [नेवा.] --- भुटेर फुराउँदा डल्लोडल्लो हुने चिउरा।
स्याबास - --- ना. [फा. शाबाश] --- राम्रो वा सह्रनीलाग्दो काम गरेबापत फुर्याउन प्रयोग गरिने शब्द; क्याबात; धन्य।
स्याबासी- --- ना. --- स्याबास जनाइने काम; वाहवाही।
स्याम्म- --- क्रि.वि. [अ.मू. स्याम्+म] --- सिप्किनु वा स्याउलाले जोडसँग हान्ने गरी; स्याप्प।
स्यार्पा- --- ना. [भो.ब.] --- पूर्वी नेपालको हिमाली भेकमा बस्ने मङ्गोलमूलको एक जाति; सेर्पा।
स्यार्पदह/स्यार्पताल- --- ना. [स्यार्पु (स्थान) + दह/ताल] --- रुकुम जिल्लामा उत्तरदक्षिण परेर आधा कोससम्म फराकिलो भई बसेको एक पोखरी।
स्याल- --- ना. [सं. शृगाल] --- कुकुरजत्रै र कुकुर जस्तै हुने, मुख केही चुच्चो र पुच्छर झुप्प परेको मांसाहारी एक जङ्गली जनावर।
स्यालकाने - --- ना. --- लाम्चा, टुप्पामा कोप्रा परेका पात हुने, निलो रङ्गको फूल फुल्ने एक जातको बुटी।
स्यालटट्टु- --- वि. --- साहै अग्लो र दुब्लोपातलो; हल्लनटट्टु।
स्यालपुच्छे- --- ना. --- कटुसका जस्तै ससाना पात हुने एक जातको बोट।
स्यालफुसे- --- ना. --- खरीका जस्ता पात हुने, पहेंला फूल फुल्ने, रिट्ठाजस्ता काला दानादार फल फल्ने, एक जातको बोट वा त्यसैको फल।
स्यालको सिङ --- ना. --- रूढिबुढीअनुसार भाले स्यालको टाउकोमा पहिलो खेप कराउँदा सिङ निक्लन्छ र पछि त्यहीँ दब्छ भन्ने धारणा।
स्यालसिङ - --- ना. --- कुनै काममा पनि नआउने मानिस।
स्यालसिडे- --- वि. --- स्यालको सिङजस्तो कुनै पनि काम नदिने।
स्याल्ल- --- क्रि.वि. [अ.मू. स्याल्+ल] --- चिप्लो तरल पदार्थ फैलेर बग्ने गरी।
स्याल्ल ब्याल्ल- --- क्रि.वि. --- त्यस्तो पदार्थ जथाभाबी बग्ने र पोखिने गरेर; ऱ्याल्लब्याल्ल।
स्रावित --- ना. --- तक्मा सुर्काएर भिरिने रेसमी फित्ता वा पेटी।
स्याहा- --- ना. [फा. सियाह] --- आयव्ययको विवरण लेखिने स्रेस्ताको कागत वा बही।
स्याहा मोहर- --- ना. --- १. अड्डाअदालत आदिको छाप। २. पहिलेपहिलेका राजारजौटाले गरिदिएको, छाप लागेको कागत।
स्याहार्नु - --- स.क्रि. [स्याहार+नु] --- १. छरिएको वा अलपत्र परेको वस्तुलाई तह लगाउनु; सँभाल्नु। २. टुहुराटिङ्गरा, अलपत्र परेका आदिलाई सम्भार गर्नु; सह्यार्नु।
स्याहार- --- ना. [√ सह्यार] --- कुनै वस्तु वा व्यक्तिको सुसार वा हेरचाह गर्ने काम; सह्यार।
स्याहारसम्भार- --- ना. --- राम्ररी स्याहार्ने र सम्भार गर्ने काम; सह्यारसम्भार।
स्याहारसुसार- --- ना. --- स्याहार्ने र सुसार गर्ने काम; सह्यारसुसार।
स्याहाराइ- --- ना. [√ स्याहार (+आइ)] --- स्याहार्ने भाव, क्रिया वा प्रक्रिया।
स्याहारिनु - --- क.क्रि. --- स्याहार्ने काम गरिनु; सह्यारिनु।
स्युर- --- ना. --- हे. सिउर।
स्युस्यु- --- क्रि.वि. [अ.मू. ] --- १. जाडो भएको वेलामा काम्दै मुखबाट त्यस्तो शब्द निस्कने गरी। २. भेडाको बथानबाट एक-दुई भेडा यताउता लागेको बेलामा यताउता जान नदिनलाई बोले झै गरी।
स्टँडी- --- ना. --- हे. सिउँडी।
स्यूँदो ना. --- [सं. सीमान्त] --- हे. सिउँदो।
स्युनु- --- स.क्रि. --- हे. सिउनु।
स्युडी- --- ना. --- हे. १. सिउरी। २. सिउँडी।
स्युनी- --- ना. --- हे. सिउनी।
स्युरनु- --- स.क्रि. --- सिउराइनु ।
स्युराइ- --- ना. --- सिउराइ।
स्युराइनु - --- क.क्रि. --- सिउराइनु।
स्युराउनु --- प्र.क्रि. --- सिउराउनु।
स्युरिनु - --- स.क्रि. --- सिउरिनु ।
स्युर- --- ना. --- हे. सिउर।
स्रग्धरा- --- ना. [सं.] --- १. प्रत्येक चरणमा म र भ न ययय गण हुने र सातसात अक्षरमा अडान हुने एक्काइस अक्षरको एक वार्णिक छन्द। २. बौद्धहरूकी एक देवी।
स्रग्विणी- --- ना. [सं.] --- १. प्रत्येक चरणमा चार रगण हुने एक वार्णिक छन्द। २. एक देवीको नाम।
स्रवण- --- ना. [सं.] --- तरल आदि पदार्थको चुहाइ; चुहाइ।
स्रवणसार- --- ना. --- नाइट्रोइन एसिड; युरिया; मूत्रसार।
स्रष्टा- --- ना. [सं.] --- १. सृष्टि वा रचना गर्ने; रचयिता; निर्माता। २. ब्रह्मा। ३. विष्णु। ४. शिव।
स्राव- --- ना. [सं.] --- १. जीवजन्तु तथा रुखबिरुवाका भित्री अङ्गबाट निस्कने वा चुहुने पानी, तेल र रगतजस्तो तरल वस्तु। २. गर्भस्राव; गर्भपात। ३. निर्यास; रस।
स्रावक- --- वि. --- स्राव गर्ने; चुहाउने।
स्रावित - --- वि. --- स्रावका रूपमा चुहाइएको वा निकालिएको।
```
-------------------

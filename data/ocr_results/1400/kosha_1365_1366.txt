-------------------
```
हातकट्टु --- वि. --- हात काटिएको वा नभएको; हुँडो।
हातको मयल- --- ना. --- १. केही समय हातमा रहेर जाने तुच्छ कुरा (दामपैसाका निम्ति प्रयुक्त)।
हातको सफाइ- --- ना. --- १. अरूका आँखा छलेर गरेको चोरी वा ठगी। २. त्यसरी आँखा छल्ने हातको चलाखी।
हातजोडी --- ना. --- १. हातका पन्जाका आकारको जरो, हाडे लसुनका जस्ता पात हुने र घोगाका आकारका फूलमा मरिचजत्रो कलेजी दाना लाग्ने, प्रायः हिमालमा पाइने बुटी वा त्यसैको जरो; पाँचऔंले।
हातपात --- ना. --- १. अनुमति वा इच्छाविना वासनापूर्तिका लागि पुरुषले स्त्रीमाथि हात हाल्ने काम; बलात्कार। २. कुट्ने र पिट्ने काम; कुटपिट ।
हात मिसामिस --- ना. --- परस्परमा हात छोड्ने काम; हातहालाहाल।
हातमुख- --- ना. --- १. काम गर्ने हात र खाने, बोल्ने मुख; हात र मुख। २. जीवननिर्वाहको साधन (जस्तो- हातमुख जोराइ)।
हातलागी- --- ना. --- १. कुनै वस्तु आफ्नो अधिकारमा आउने काम; आम्दानी; प्राप्ति। २. गणितको क्रियामा दशथानी सङ्ख्याको अन्तिम अङ्क लेखेर बाँकी रहेको सङ्ख्या; गुणन, भागाहार आदिमा आएको लब्धिको एकाइ, सङ्ख्या लेखेर बचेको दहाइ आदि सङ्ख्या।
हातसार/सारी/सारो- --- ना. --- हातहातै सारेर पूरा गरिने काम; धेरै जनामा एकपछि अर्को लाग्दै पूर्ण हुने पालैसितको कामगराइ।
हातहतियार- --- ना. --- १. घुँडा, भाला, बन्दुक आदि हतियारको समूह; शस्त्रास्त्र। २. कर्मीको काम गर्ने साधन; ज्याबल; औजार।
हात हालाहाल --- ना. --- परस्परमा हात हाल्ने काम; पिटापिट।
हाता- --- ना. [अ. इहात] --- १. निजी वा सङ्घसंस्था आदिको भवनको चौघेरा; घेरा; गिर्दा। २. जिल्ला, प्रान्त, प्रदेश।
हाताहाती- --- क्रि.वि. [हात+हात] --- लगत्तै; हातहातै; तुरुन्तातुरन्ती (लेनदेन, खरिदबिक्री आदि)। हातलागी भएको वा हातमा परेको।
हाते- --- वि. [हात+ए] --- १. हातमा लिएर उपभोग गरिने; हातको लायक। २. हातसम्बन्धी; हातको । ३. कलिलैमा पाडाबाछा मरेर हातैले पघारी दुध दुहिने; हतुवा (गाई-भैंसी आदि)। ना. ४. तासको खेलमा थप तास नथुतीकन बाँडेकै तासबाट बाजी जित्ने काम; हाते माथ।
हाते कम्पोज- --- ना. --- मुद्रण गर्नका निम्ति केसबाट अक्षर टिपी हातले गरिने कम्पोज ।
हाते जरो- --- ना. --- लेकाली भेकमा पाइने एक बुटी।
हाते तान- --- ना. --- हातले कपडा बुन्ने तान (ह्यान्डलुम)।
हातेपाते- --- ना. --- १. हातपात । क्रि.वि. २. हाताहाती।
हाते प्रेस- --- ना. --- हातैले चलाइने मुद्रणयन्त्र।
हाते बन्चरो --- ना. --- पाषाणयुगमा मानवले प्रयोग गर्ने गरेको विनाबिँडको बन्चरो।
हाते बर्मा- --- ना. --- काठ प्वाल पार्न हातले घुमाइने ज्याबल।
लामो नापो; आधा गजको परिमाण। ३. अख्तियार; अधिकार; पहुँच। ४. तास, कौडा आदि खेलको पटक; चोटि। वि. ५. दुई बित्ताको; आधा गज नापो भएको।
हानेफाने- --- ना. [हान् + फान्] --- १. फुर्तीसाथको कामगराइ; छिटोछिटो तासले नै बाजी जित्ने काम।
हातेमाथ- --- ना. --- तासको खेलमा भुइँको पत्ती नटिपी-नथुतीकन बाँडेको तासले नै बाजी जित्ने काम।
हातेमालो- --- ना. --- परस्परमा हात समात्ने काम; अङ्कमाल; बाहाँजोरी।
हातो- --- ना. [हात+ओ] --- १. जाँतो घुमाउन समातिने बिंड। २. यन्त्र आदि चलाउँदा हातले समातिने अवयव।
हात्ती- --- ना. [सं. हस्ती] --- लामो सुँड, ठुलो र भद्दा शरीर, नालाजत्रा कान भएको, प्रायः वाहनका रूपमा प्रयोगमा ल्याइने एक स्तनपायी जनावर।
हात्ती काने --- ना. --- १. खस्रा ठुलठुला पात हुने, राता वा पहेँला फूल फुल्ने, खिर्राका जस्ता फल फल्ने, खस्रो बोक्रा हुने र पहेंलो चोप निस्कने बुटीविशेष; सजिवन; रतन्जोत। २. मास्तिर कान जस्तै निस्केको, फित्ता बान्न नपर्ने छालाको जुत्ता।
हात्ती घेरा- --- ना. --- नफलेको निम्न खालको रातो मोटो चामल।
हात्तीपाइले- --- ना. --- १. हात्तीका पाइलाका आकारका पात र गुलाफी रङका झुप्पा परेका फूल फुल्ने, गोलो फल लाग्ने, एक जातको खनायो। २. खुट्टा सुन्निएर थामजस्तो हुने रोग। वि. ३. खुट्टा सुन्निने रोग लागेको; थामखुट्टे।
हात्तीबार --- ना. --- विशेषगरी डोरी, नाम्ला, दाम्ला आदि बनाउन पाटको रूपमा प्रयोग गरिने सेता फुस्रा रङका लामालामा हुँडका आकारका लोप्रा हुने र ती लोप्राको दुवै छेउ र टुप्पामा तिखा र घोच्ने काँडा भएको, ठुलठुला झाङ हुने र त्यसै झाङबाट निस्किएको टुसो बढी फुलेर फलसमेत लाग्ने बुटो।
हात्तीबुटे- --- ना. --- मसिना हरिया फूल फुल्ने खालको बन्सो घाँस।
हात्तीसार- --- ना. --- हात्ती बाँध्ने ठाउँ वा घर; हात्ती राखिने ठाउँ।
हात्तीसँडे- --- वि. --- १. हात्तीको जस्तो सुँड भएको; भद्दा लाम्चो अनुहारको। ना. २. टीकाटीका परेका लाम्चा ठुला पात हुने, हात्तीका सुँड जस्तै घुँगुरिएका लामा केस्राका टुप्पामा मसिना, निला फूल फुल्ने एक बुटी।
हात्तीहौवा --- ना. --- ठुलो डर देखाएर केटाकेटीलाई तर्साए जस्तै तर्साउने काम।
हानथाप- --- ना. [हान्+थाप्] --- कुनै फाइदा लिन दुई वा धेरै जनाले तँछाडमछाड गर्ने काम; परस्परको प्रतिस्पर्धा; हारालुछ; लुछाचुँडी।
हानमार- --- ना. [हान् + मार] --- काटमार; मारकाट।
हानाहान- --- ना. [हान्+आ+हान्] --- १. एकले अर्कोलाई हान्ने वा प्रहार गर्ने काम; परस्परको मारपिट । २. हानथाप; प्रतिस्पर्धा; लुछाचुँडी।
हानि- --- ना. [सं.] --- १. खेती, व्यापारव्यवसाय आदिमा भएको घाटा; नोक्सान; टुट्टा। २. दुःख पुऱ्याउने काम; कुभलो; अपकार। ३. खती; बर्बादी।
हानिकर- --- वि. --- नोक्सान गराउने वा गर्ने; हानि पुऱ्याउने।
हानिकारक- --- वि. --- हानिकर।
हानिनोक्सानी- --- ना. --- घाटा वा नोक्सान भएको स्थिति; कुनै वस्तु हराएको वा नाश भएको अवस्था।
हानिनु --- अ.क्रि. [हान् + इ +नु] --- १. वेगसित जानु; जोडले जानु। क.क्रि. २. कुनै वस्तुले हिर्काइनु। ३. काममा बाधा पारिनु।
हान्डहुन्ड --- ना. [हुन्डर (द्वि.)] --- कुनै वस्तु वा व्यक्तिलाई यताउता पारेर खलबल्याउने काम; हन्डाङहुन्डुङ।
हान्नु- --- स.क्रि. [सं. हन्+नु] --- १. हातहतियार, सिङ, मुक्का, लात्ती आदिले कसैमाथि प्रहार गर्नु; हिर्काउनु। २. काठ, ढुङ्गा आदिमा बन्चरो, घन, मुङ्ग्रो आदि चलाउनु; ठोक्नु। ३. घडी, घण्टा आदि बजाउनु। ४. दाउमा मार्ने उद्देश्यले कौडा, पासा आदि छाड्नु वा पैसा हार्नु। ५. स्त्रीसमागम गर्नु। ६. अर्काले उठाउने लाभमा हानि पुऱ्याएर आफ्नो लाभ वा हुँदो गराउनु। ७. छिटै हिँड्नु; टाढा मिल्काउनु वा आफल्नु (जस्तो- वेग हान्नु, ढुङ्गा हान्नु, जाल हान्नु इ.)।
हापहाप- --- ना. [अ.मू. हाप्+ (द्वि.)] --- १. फ्याउरो कराएको आवाज। क्रि.वि. २. उक्त आवाज निस्कने गरी।
हापा- --- वि. [सं.] --- १. बढ्ता च्यातिएको मुख भएको; ठुलो मुख भएको। २. हाब्रे; खन्चुवा। ना. ३. बाँसको खबटो।
हापुङ- --- क्रि.वि. [अ.मू. हापुड्+ङ] --- १. बालकले मुख बाएर खाना खाने गरी (उदा.- को खाई को खाई नानी हापुड्ङ खाई)। २. ना. त्यसरी खाने किसिम; खवाइ।
हाप्प- --- क्रि.वि. [अ.मू. हाप्+प] --- नचाहिँदो तरिकाले सुन्निने वा फुल्ने गरी; हुप्प।
हाप्सिलो --- ना. [सं. हाफिका > हाप्+सिलो] --- १. रातबिरात हापहाप गरी कराएर गाउँघरका आसपासमा घुम्ने र घारीहुँदो बस्ने फ्याउराका जातको एक हिंस्रक प्राणी। वि. २. ठुलठुला गाँस हालेर खाने; धेरै खाने; खन्चुवा।
हाफ- --- वि. [अङ्.] --- आधा; अर्ध।
हाफटिन- --- ना. --- लगभग एक पाथी पानी अटाउने टिनको भाँडो।
हाबी- --- ना. [अङ्. हब्बी] --- रुचि, चासो; लगनशीलता।
हाब्रे- --- वि. [हाब्रो+ए] --- १. बेछाँटको ठुलो; ज्यादै भद्दा। २. चुबुरचुबुर खाइरहने; खन्चुवा। ३. मुख बढ्ता च्यातिएको; खाने मुख ठुलो भएको।
हाब्रो- --- ना. --- १. बढ्ता च्यातिएको वा ठुलो मुख। २. तालुमनि र जिब्रोमाथि कलनासोसम्मको खाली ठाउँ; वर्णात्मक ध्वनि उच्चारण गर्दा सहायक मुखमार्ग। ३. थुतुने ओढार ।
हाम१- --- ना. --- १. खाने वा गाँस हाल्ने काम; खबाइ (बालबोलीमा)। २. हाम्म।
हाम२- --- ना. [घाम] --- अर्द्धवृत्ताकार इन्द्रेनी।
हाम- --- ना. [सं. झम्प] --- उँचो ठाउँबाट तल फाल हाल्ने वा खस्ने काम; हामफलाइ।
हाम फलाइ- --- ना. --- हाम फाल्ने काम; फालहलाइ।
हाम फाल्नु- --- अ.क्रि. --- उँचो ठाउँबाट जमिनमा वा पानीमा शरीरमा चोटपटक नलाग्ने गरी हुत्तिनु; फाल हाल्नु।
हाम फालिनु- --- अ.क्रि. --- फाल हालिनु।
हामी --- सर्व [प्रा. अम्ह८ सं. अस्मद्] --- १. उत्तम पुरुष प्रथमा विभक्तिको 'म' शब्दको बहुवचन रूप। २. धेरै जनाको प्रतिनिधित्व गरेर कुनै एक व्यक्तिले बोल्दा प्रयोग गरिने शब्द। ३. 'म'को सट्टामा अहम्भाव जनाउन प्रयोग गरिने सर्वनाम।
हाम्म- --- क्रि.वि. [हाम्+म] --- १. ससाना केटाकेटीलाई अँगालो मार्न वा काख लिन बोलाउने गरी। ना. २. अङ्कमाल; अँगालो (बालबोलीमा)।
हाम्रो - --- वि. [हामी+रो] --- हामीहरूको; मेरो शब्दको बहुवचन।
हाय- --- वि.बो. [सं. हा] --- खेद, दया, सहानुभूति, करुणा, शोक आदिको भाव प्रकट गर्ने शब्द; हाइ।
हायलकायल - --- वि. [अ. हायल+कायल] --- १. कामकुरामा दिक्दार भएको; आत्तिएको; हैरान; कायल; हावाकावा। २. थर्कमान; थरहरी।
हायहाय- --- वि.बो. --- हाइहाइ।
हायु- --- वि. [सं. आहार] --- १. धेरै खाने; खाइद्यौ; खन्चुवा। २. आफ्नो खूबी नभएको; गतिपतिहीन।
हायु २- --- ना. --- नेपालको पूर्वी पहाडी भागमा बसोबास गर्ने एक जाति।
हार- --- ना. [सं. हारि] --- १. युद्ध, खेल, प्रतियोगिता आदिमा विपक्षी वा प्रतियोगीको जित; आफ्नो हराइ; पराजय। २. थाक्ने काम; थकाइ; शिथिलता। ३. बाध्यता वा असमर्थताले निहुरनुपर्ने स्थिति; विवशता; लाचारी।
हार- --- ना. [सं.] --- १. गलामा पहिरिने फूल, रत्न आदिको माला। २. बिचमा मणि वा कुण्डल आदि लट्केको सुनको सिक्री। ३. लहर; पङ्क्ति; ताँती। वि. ४. लाने वा ल्याउने। ५. हरण गर्ने; चोर्ने। ६. नाश गर्ने।
हारक- --- वि. --- १. खोसेर लिने; हरण गर्ने; खोस्ने। २. मनोहर, राम्रो। ना. ३. चोर। ४. लुटेरा; डाँका। ५. हार; माला।
हारगुहार- --- ना. [फा. हार+गुहार] --- १. चोरी, मारपिट वा अन्य कुनै सङ्कट परेको बेलामा मद्दत पाउनका लागि गरिने प्रार्थना; सघाउपघाउको याचना। २. सङ्कट वा आपत्का वेलामा गरिने उद्धारकार्य।
हारजित- --- ना. [हार+जित] --- १. हार्ने वा जित्ने काम; जय र पराजय। २. लाभ र हानि।
हारदाम्लो- --- ना. [सं. हार+दाम्लो] --- मालदाम्लो।
हारहुर- --- क्रि.वि. [अ.मू. (द्वि.) हार] --- सबै मिलेर एकै खेपमा वा हतारहतार सक्ने गरी; घारघुर।
हारा- --- ना. [हार्+आ] --- शब्दका पछि गाँसिएर विवशता, अभाव आदिको अर्थ बुझाउने शब्द। (जस्तो- हिम्मतहारा, मतिहारा, हुतीहारा इ.)।
हाराबारा- --- वि. [√ हालाबाला] --- १. हायलकायल; हावाकावा। ना. २. गीत गाएर केटाकेटीको हात समाती घुमाइने एक खेल।
हाराहारी- --- क्रि.वि. [हार+हार] --- १. एकै लहरका सामुमा अर्को लहर हुँदै; एउटै पङ्क्तिमा; आमुन्नेसामुन्ने; सोझासोझी। ना. २. समान दुरी; समानान्तर ।
हारालुछ- --- ना. [हार+लुछ] --- तँछाडमछाड गरी बलैले कुनै वस्तु लिने काम; हर्ने र लुछ्ने खालको टापटिप।
हारिनु --- अ.क्रि. [हार्+इ+नु] --- हार्ने होइनु; हार खाइनु।
हारी- --- वि. [सं.] --- १. खोस्ने; हरण गर्ने (जस्तो- मनोहारी)। २. चोर्ने। ३. माला भिरेको; हार लगाएको।
```
-------------------

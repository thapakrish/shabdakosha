-------------------
```
हिक्कहिक्क- --- क्रि.वि. --- लगातार हिक्क भएर।
हिक्का- --- ना. [सं.] --- १. घाँटीबाट वेगका साथ वायु निस्कने काम; बाडुली। २. लगातार धेरै पटक बाडुली निस्किरहने रोग। ३. मर्ने वेलाको आखिरी दम; हिकीहिकी।
हिक्नु- --- स.क्रि. [हेप्+नु] --- थिचोमिचो गर्नु; हेप्नु; दमन गर्नु।
हिक्नु२- --- अ.क्रि. [हिक्का+नु] --- १. हिक्का लाग्नु; हिक्कहिक्क गर्नु। २. हात्ती कराउनु।
हिग्वे- --- ना. [नेवा.] --- तितोतितो वा टर्रो स्वादको, भित्रपट्टि रातो र कमलो हुने सुपारी।
हिङ- --- ना. [सं. हिङ्गु] --- १. लाम्चा पात र साना खैरा फल हुने एक जातको बोट। २. त्यसको कडा गन्ध हुने चोप वा दाल, तरकारी पकाउँदा तेलघिउमा फुराइने गन्धयुक्त मसला।
हिङ जिरो --- वि. --- रोगले गलाएर ज्यादै दुब्लो भएको; मरन्च्यासे; सिट्ठी।
हिङ हलाइ- --- ना. --- अरूलाई साटो फेर्ने उद्देश्यले कसैलाई उक्साएर कष्ट पुऱ्याउने काम।
हिडाइ- --- ना. [√ हिङाउ (+आइ)] --- हिङाउने भाव, क्रिया वा प्रक्रिया।
हिडाइनु- --- क.क्रि. --- हिडाउन लाइनु।
हिडाउनु- --- स.क्रि. [हिङ+आउ+नु] --- १. अरूलाई हानि वा कष्ट हुने गरी कुनै कामकुरो गर्न बाध्य गर्नु। २. गुदद्वारमा हिङ हाले झै गरी बेचैन पार्नु; पीडा दिनु।
हिङ्गास्टक- --- ना. [सं. हिङ्ग्वष्टक] --- हिङ, जिरा, मरिच, बिरेनुन, सुठो, पिप्ला आदि द्रव्य मिसाएर तयार पारिएको अजीर्णनाशक एक आयुर्वेदीय औषधि; पाचक।
हिगु- --- ना. [सं.] --- हिङको बोट वा त्यसैको चोप।
हिगुपत्री- --- ना. --- जिम्बुबुटी।
हिङ्गुल- --- ना. --- १. पारो मिश्रित एक खनिज पदार्थ; सिम्रिक। २. सिन्दूर।
हिङ्गुल- --- ना. [सं. हिङ्गुलाज] --- हिङ्गुलाज पत्थर; हिङ्गुरो।
हिगुलाज- --- ना. [सं.] --- १. सिन्धप्रदेशको पहाडमा रहेको दुर्गाको एक मूर्ति। २. यिनै देवीको प्रसादस्वरूप माला उनेर लगाइने सेतो एक प्रकारको बियाँ; ठिङ्गुरो; हिङ्गुल।
हिचकिच- --- ना. [हि. हिचक] --- अनकनाइ, धरमराहट; दोधार; असमञ्जस।
हिचकिचाइ- --- ना. --- हिचकिचाउने भाव, क्रिया वा प्रक्रिया; अनकनाइ।
हिचकिचाइनु- --- अ.क्रि. --- धरमराउने काम गरिनु, अनकनाइनु।
हिचकिचाउनु- --- अ.क्रि. --- १. डर, सङ्कोच आदिले गर्दा केही भन्न वा गर्न धरमराउनु; सङ्कोच मान्नु; अनकनाउनु; अकमकाउनु। २. काम थाल्ने वा नथाल्ने दोधारमा पर्नु; हच्कनु।
हिचकिचाहट --- ना. --- हिचकिचाउने भाव, स्थिति वा क्रियाप्रक्रिया; हिचकिचाइ, अनकनाहट।
हिजडा- --- ना. [?] --- स्त्री वा पुरुष नछुट्टिएको प्राणी; नपुंसक; सिँगारु।
हिजरी- --- ना. [अ.] --- १. हजरत मुहम्मदले मक्का छोडेर मदीना जानु। २. हजरत महम्मदले मक्का छाडेर गएको तिथिदेखि चलेको संवत्।
हिजै- --- क्रि.वि. [हिजो+नै] --- हिजोको दिनमै ।
हिजो - --- क्रि.वि. [सं. ह्यस्] --- १. आजको दिनभन्दा पहिलो दिनमा; गएको दिनमा; एक दिन पहिले। ना. २. गएको दिन।
हिजोअस्ति- --- क्रि.वि. --- भर्खरै बितेका दिनहरूमा।
हिजोआज- --- क्रि.वि. --- अचेल, वर्तमान समयमा।
हिज्जे- --- ना. [अ.] --- हरेक शब्दमा रहने अक्षरहरूको व्यवस्थित क्रम वा रखाइ; वर्णविन्यास; बर्तनी; खिप्ती।
हिटर- --- ना. [अङ्.] --- बिजुलीबाट भात, चिया आदि पकाउन वा जाडामा ताप्न प्रयोग गरिने बलेको तारयुक्त चुलो; बिजुलीको चुलो।
हिटी- --- ना. [नेवा.] --- पानीको धारा खसाल्ने पाइप वा नली; धारो (जस्तो- नारायणहिटी, मरुहिटी आदि)।
हिटीमङ्ग- --- ना. --- एक फुटजति लामो हुने अजिंगरमुखी आकारको, उपत्यकाका धार्मिक चाडपर्वमा फुकेर बजाइने ढुङ्ग्रोजस्तो एक बाजा।
हिट्टेली- --- ना. --- भारोपली भाषापरिवारको, युरोपभित्र बोलिने एक शाखा।
हिण्डोल- --- ना. [सं.] --- मध्यम, तीव्र, ऋषभ र पञ्चम वर्जित हुने र अन्य स्वर शुद्ध रहने, शास्त्रअनुसार दिनको प्रथम प्रहरको अन्तमा र विशेष गरी वसन्त ऋतुमा गाइने औडव जातिको एक राग।
हित- --- ना. [सं.] --- १. कसैको असल हुने काम; उपकार; भलाइ। २. कल्याण; मङ्गल। ३. फाइदा; लाभ; प्राप्ति। ४. इष्टमित्र; बन्धु। ५. हितैषी व्यक्ति।
हितकर/कारक/कारी- --- वि. --- १. हित गर्ने; भलो गर्ने। २. लाभ पुऱ्याउने; लाभप्रद। ३. हित सोच्ने; भलो चिताउने।
हितचिन्तक- --- वि. --- हित चिताउने; हितैषी।
हितचिन्तन - --- ना. --- असल वा भलो हुने कामकुराको विचार; शुभकामना।
हिताहित- --- ना. --- १. हित र अहित; फाइदा र बेफाइदा। वि. २. असल र खराब।
हितेच्छु- --- वि. --- भलो चाहने; शुभेच्छु; हितैषी।
हितैषी - --- वि. --- कल्याण चाहने; हितेच्छु।
हितोपदेश- --- ना. --- १. हित वा कल्याण हुने कुराको उपदेश; राम्रो अर्ती। २. नारायण पण्डितद्वारा रचित संस्कृत भाषाको एक प्रसिद्ध नीतिग्रन्थ।
हित्तचित्त- --- ना. [सं. हत्+चित्त] --- दुई व्यक्तिका बिच भएको मिलिमतो; दुई जनाको मिलेको मन; मिलेका दुई दिल।
हिदायत- --- ना. [अ.] --- १. सही बाटो देखाउने काम; मार्गदर्शन। २. कुनै काम गर्न वा नगर्नका लागि दिइएको आदेशउपदेश।
हिनहिनाइ- --- ना. [√ हिनहिनाउ (+आइ)] --- हिनहिनाउने भाव, क्रिया वा अवस्था।
हिनहिनाइनु- --- अ.क्रि. --- हिनहिनाउने काम हुनु, घोडा कराइनु।
हिनहिनाउनु --- अ.क्रि. [सं. हेषण+आउ+नु] --- हिनहिन आवाज निस्कनु; घोडा कराउनु; हिलिनु।
हिनहिनाहट- --- ना. --- हिनहिनाउने भाव, अवस्था वा क्रियाप्रक्रिया।
हिनामिना --- ना. [हन् (हरण)+मीन् (अफाल्नु)] --- १. मालसामानको बरबादी; खती; नोक्सानी; क्षति। २. तलमाथि; गडबडी।
हिन्ताल- --- ना. [सं.] --- पातैपातले छोपिएको, छोटो डाँठ हुने ताडको रुख।
हिन्द- --- ना. [फा.] --- हिन्दुस्तान; भारत देश।
हिन्द चीन- --- ना. --- कम्पुचिया, भियतनाम र लाओसको समूह।
हिन्द महासागरीय क्षेत्र- --- ना. --- दक्षिणी एसिया, मध्यपूर्व, अफ्रिका तथा दक्षिणपूर्व एसियाको पश्चिमी भाग।
हिन्दी- --- वि. [फा.] --- १. हिन्दुस्तानको; भारतसम्बन्धी; भारतीय। ना. २. हिन्दुस्तानका निवासी; भारतीय व्यक्ति। ३. हिन्दुस्तानको प्रमुख भाषा; स्वतन्त्र भारतको राष्ट्रभाषा।
हिन्दु- --- ना. [फा.] --- वेद, धर्मशास्त्र, नीतिशास्त्र र पुराण आदिलाई आफ्नो धर्मग्रन्थ मान्ने जाति वा धर्म।
हिन्दुत्व- --- ना. --- १. हिन्दु हुनाको भाव, गुण वा अवस्था। २. हिन्दुहरूको आचारविचार तथा व्यवहार।
हिन्दु धर्म- --- ना. --- हिन्दुहरूको धर्म।
हिन्दुपति- --- ना. [फा. हिन्दु+सं. पति] --- मकवानपुर, चौदण्डी, विजयपुर आदि ठाउँका सेन राजाहरूले धारण गरेको एक प्रशस्ति।
हिन्दुस्तान- --- ना. [फा. हिन्दोस्तान] --- हिन्दुहरू रहेको देश; हिन्दुस्थान; भारत।
हिन्दुस्तानी - --- वि. --- हिन्दुस्थानी; भारतीय।
हिन्दुस्थान- --- ना. [फा. हिन्दू सं. स्थान] --- हिन्दुहरूको निवासभूमि; भारतवर्ष; भारत देश।
हिन्दुस्थान समाचार/समिति- --- वि. --- भारतको एक समाचार समिति।
हिन्दुस्थानी- --- वि. --- हिन्दुस्थानको; भारतीय।
हिन्दू- --- ना. --- हे. हिन्दु।
हिन्दोल- --- ना. [सं.] --- १. झुलना; पिङ। २. डोली।
हिन्नति- --- ना. [सं.] --- अर्काको नजरमा आफूलाई गिराउने काम।
हिप्पी- --- ना. --- भौतिक जगत्बाट विस्मृतितिर फर्की शान्तिको खोजीमा विभिन्न देशमा घुम्ने वा बस्ने गोरा घुमन्ता जाति।
हिफाजत- --- ना. [अ.] --- कुनै वस्तुलाई जोगाएर वा बचाएर राखी बिग्रन नदिने काम; सुरक्षा; बचाउ; जतन।
हिफाजती- --- वि. --- १. हिफाजत गर्ने; बचाउ तथा सुरक्षा दिने। २. बचाउ गर्न योग्य; हिफाजत गर्नुपर्ने।
हिम- --- ना. [सं.] --- १. कडा ठन्डीले जमेको पानी; हिउँ। २. चिसो; जाडो; ठन्डा। ३. हिउँद; हेमन्त ऋतु। ४. कुइरो; हुस्सु। ५. हिमालय पर्वत। वि. ६. ठन्डा; शीतल।
हिमकण- --- ना. --- हिउँ वा तुसाराको सानो कण; शीतविन्दु।
हिमकर- --- ना. --- चन्द्रमा।
हिमकल्प- --- ना. --- पुरातत्त्वशास्त्रका अनुसार हिमयुगको समस्त भाग; आजभन्दा लगभग दश लाख वर्षपूर्वको समय; पूर्वहिमानीको अन्तिम समयमा प्रारम्भ भएर हिमान्युत्तर समयभन्दा पूर्वको समय।
हिमचिम- --- ना. [(द्वि.)+चिन्] --- चिनाजानी; जानपहिचान; बसाउठी।
हिमचुली- --- ना. --- हिमशिखर; हिउँचुली।
हिमताल - --- ना. [सं. हिम+फा. तालाव] --- हिमाली क्षेत्रमा भएका हिउँका ताल।
हिमनद- --- ना. [सं.] --- हिउँले बनेको नदी; हिउँ बग्ने खोलो।
हिमनदी- --- ना. --- चुचुरामा हिउँको भार धेरै भई पहाडको सतहदेखि नै खसेर तलतिर बग्न थालेको हिउँ; हिमनद; अति चिसो पानी हुने नदी।
हिमपात- --- ना. [सं.] --- पानी पर्ने प्रदेशमा ज्यादै जाडो भएर हिउँ बर्सने काम; जाडो याममा लेकतिर हुने हिउँको पतन।
हिममलेवा- --- ना. [सं. हिम+मलेवा] --- नेपालको लेकाली भेगमा पाइने मलेवा चरो।
हिममानव- --- ना. [सं.] --- हिमालमा बस्ने, मनुष्यका आकारको प्राणी; यति; सोक्पा; याँठे।
हिमयुग- --- ना. [सं.] --- पुरातत्त्वशास्त्रका अनुसार हिमकल्पका विभिन्न हिमानी (प्रथम, प्रथम अन्तर, द्वितीय, द्वितीय अन्तर, तृतीय, तृतीय अन्तर र चतुर्थ) समयमध्ये कुनै एक समय; सम्पूर्ण हिमानीसमय।
हिमरेखा- --- ना. [सं.] --- हिउँ नपग्लिई सधैं जमिरहने भूमिको सीमारेखा।
हिमवान्- --- ना. [सं.] --- १. हिमालय पर्वत। वि. २. हिउँ भएको।
हिमशिखर- --- ना. [सं.] --- हिमचुली; हिउँचुली; हिमालय।
हिमशिला - --- ना. [सं.] --- हिउँको ढिका; बरफ।
हिमशृङ्खला- --- ना. --- हिमालय पर्वतका पङ्क्ति; हिमालयका श्रेणी।
हिमशैल- --- ना. [सं.] --- हिमालय पर्वत।
हिमांशु- --- ना. [सं.] --- १. चन्द्रमा। २. कपुर।
हिमाइत ना. [अ. हिमायते --- १. पक्षपात; हिमायत। २. बेवास्ता गर्ने भाव; उपेक्षा।
हिमाइती- --- वि. --- १. पक्षपाती; हिमायती। २. उपेक्षा वा बेवास्ता गर्ने।
हिमाइते- --- वि. --- हिमाइती।
हिमागर- --- ना. [सं.] --- हिमक्षेत्रमा हिमनदीले बनाएको खाडल।
हिमाङ्क- --- ना. [सं.] --- १. पानी जम्ने तापक्रम। २. चन्द्रमा। ३. कपुर।
हिमाचल- --- ना. [सं.] --- हिमालय पर्वत।
हिमाच्छादित- --- वि. [सं.] --- हिउँले ढाकेको; हिउँ नै हिउँ भएको।
हिमाद्रि- --- ना. [सं.] --- हिमाल, हिमालय पर्वत; हिमाचल।
हिमानी- --- ना. [सं.] --- १. हिउँको थुप्रो; हिउँको रास। २. हिमयुग।
हिमानी माटो- --- ना. --- हिमनदीको प्रभावबाट बनेको माटो; हिमनदीले सोहोरेर ल्याएको माटो।
हिमान्युत्तर- --- ना. --- पुरातत्त्वशास्त्रका अनुसार हिमयुगपछिको समय; इसाभन्दा दश हजार वर्षपूर्वको समय; नवाश्मयुग वा आधुनिक युग प्रारम्भ भएको समय।
हिमायत- --- ना. [अ.] --- १. बेवास्ता गर्ने काम; उपेक्षाभाव। २. पक्षपात; तरफदारी।
हिमायती - --- वि. --- १. पक्षपात गर्ने; पक्ष लिने। २. अटेर; उपद्रवी।
हिमाल- --- ना. [सं. हिमालय] --- हिमालय।
हिमाल चुली- --- ना. --- १. हिउँचुली। २. नेपालको गोरखा र लमजुङ जिल्लाको सिमानामा रहेको ७,८९३ मिटर अग्लो पर्वत।
हिमाल चेरी- --- ना. --- विभिन्न आकारका धेरै पात हुने, घोगाजस्तो भएर फुल्ने एक सदाबहार रुख।
हिमालय --- ना. [सं.] --- नेपालको उत्तरी सीमाक्षेत्रमा वारपार पसारिएको, टाकुराहरू सधैंजसो हिउँले ढाकिरहने, उँचो पर्वतमाला; हिमशृङ्खला।
```
-------------------

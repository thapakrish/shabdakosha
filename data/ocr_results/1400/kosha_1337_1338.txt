-------------------
```
स्नातक प्रतिनिधि --- ना. --- १. विश्वविद्यालयबाट स्नातक तहको उपाधि प्राप्त गरेका व्यक्तिहरूको सामूहिक प्रतिनिधित्व गरिने काम।
स्नातक प्रतिनिधित्व- --- ना. --- स्नातक प्रतिनिधिको पद, अभिभारा, अधिकार, कर्तव्य आदि।
स्नातक सङ्गठन- --- ना. --- १. पञ्चायतकालमा पञ्चायती संविधानमा व्यवस्था भएअनुसार आफ्नो पक्षबाट राष्ट्रका निम्ति योगदान होओस् भन्ने उद्देश्यले स्नातकहरूको शक्तिलाई सक्रिय गराउन गरिएको स्नातकहरूको सङ्गठन। २. स्नातकहरूद्वारा निर्मित कुनै पनि सङ्घ।
स्नातक स्तर- --- ना. --- प्रमाणपत्र तहको परीक्षा पास गरेपछि पढिने एक तह वा सो तहको उच्च शिक्षा।
स्नातकोत्तर- --- ना. --- डिप्लोमा वा ग्ग्राजुएट परीक्षाभन्दा माथिको शैक्षिक तह; एम. ए. सरहको शैक्षिक उपाधि; आचार्य।
स्नातकोपाधि- --- ना. --- स्नातकले पाउने प्रमाणपत्र; बी. ए. वा शास्त्रीको डिग्री; स्नातक तह उत्तीर्ण गरेको प्रमाणपत्र।
स्नान- --- ना. [सं.] --- पानीले शरीरको मैला पखाल्ने वा धुने काम; जिउ वा धडसमेतको धुवाइ; नुहाइ; नुहाइधुवाइ।
स्नानकर्म/क्रिया- --- ना. --- १. नुहाउने काम; नुहाइ। २. धार्मिक उद्देश्यले जिउलाई शुद्ध तुल्याउन गरिने नुहाइधुवाइ।
स्नानगृह- --- ना. --- स्नान गर्ने घर वा कोठा।
स्नानागार- --- ना. --- नुहाउने कोठा; स्नानगृह; बाथरुम।
स्नायविक- --- वि. [सं.] --- शरीरका ज्ञानवाहिनी नली वा नाडीसँग सम्बन्धित ।
स्नायविक प्रणाली- --- ना. --- पाँच ज्ञानेन्द्रियको सूचना ग्रहण गरेर मस्तिष्कसम्म पुऱ्याउने ज्ञानवाहिनी नली वा नाडीहरूको सिङ्गो संरचना।
स्नायविक रोग- --- ना. --- मथिङ्गल बिग्रने, असन्तुलित हुने, सन्किने वा सड्किने रोग।
स्नायविक रोगी- --- वि. --- स्नायविक रोग लागेको (बिमारी)।
स्नायु- --- ना. [सं.] --- शरीरको रगत सञ्चालन गर्ने तन्तु; रक्तवाहिनी नसा; शिरा।
स्नायु केन्द्र- --- ना. --- १. योगका अनुसार षट्चक्रको अभ्यासको क्रममा मान्छेका शरीरमा भएका बहत्तर हजार नसाहरू भेट हुने ठाउँ; कुण्डलिनी। २. मस्तिष्क; मथिङ्ङ्गल; गिदी।
स्नायुपीडा- --- ना. --- १. स्नायुरोगले गर्दा हुने पीडा। २. स्नायुमा हुने पीडा।
स्नायुपीडित --- वि. --- स्नायुरोगले ग्रस्त।
स्नायु प्रणाली- --- ना. --- स्नायविक प्रणाली।
स्नायुरोग- --- ना. --- स्नायविक रोग।
स्नायुरोगी- --- वि. --- स्नायविक रोगी।
स्नायुविकार- --- ना. --- ज्ञानेन्द्रियका नसाका विकारबाट हुने कुनै पनि रोग; स्नायविक विकार।
स्निग्ध- --- वि. [सं.] --- १. मनले विश्वास गरेको; मायालाग्दो; प्यारो। २. चिप्लो वा चिल्लो (पदार्थ); मुलायम।
स्निग्धता/त्व- --- ना. --- १. स्निग्ध हुनाको भाव वा स्थिति; चिल्लोपन; चिप्लोपना; चिल्ल्याइँ। २. मुलायमपन; मिहिनपन।
स्नेह- --- ना. [सं.] --- १. आमाबाबु, अभिभावक वा मान्यजनहरूबाट आफूभन्दा साना व्यक्तिलाई गरिने प्रेम; माया। २. आत्मीय व्यक्ति, वस्तु वा कुराका निम्ति मनमा उत्पन्न हुने कोमल भावना। ३. घिउ, तेल आदि चिल्लो पदार्थ।
स्नेहपात्र- --- ना. --- १. स्नेह गरिने वस्तु, व्यक्ति वा कुरा। २. घिउतेल आदि चिल्लो पदार्थ राखिने भाँडो।
स्नेहभाजन --- ना. --- स्नेहपात्र।
स्नेहाङ्कुर- --- ना. --- १. भखरै पलाएको स्नेह। २. समाप्त भएर पुनः जागेको स्नेह। ३. स्नेह गरिने कुनै कोमल पात्र (बालक, बिरुवा इ.)।
स्नेही- --- वि. --- माया गर्ने; मायालु स्वभावको; प्यारो गर्ने।
स्नो- --- ना. [अड्] --- १. अनुहार राम्रो पार्न लगाइने नौनीजस्तो नरम, सेतो र सुगन्धित पदार्थ; शृङ्गारको एक साधन। २. हिउँ।
स्पन्ज- --- ना. [अड्] --- १. निकै हलुको, प्वालैप्वालले भरिएको र पानी सोस्ने, साबुन दल्ने आदि काममा प्रयोग हुने, रबरबाट बनेको नरम पदार्थ। २. कपासजस्तो फुस्स परेको हल्का किसिमको हुने, समुद्रका अतिसूक्ष्म कीटाणुको योगबाट बनेको जीवपिण्ड; समुद्रको जीवपिण्ड।
स्पन्द/स्पन्दन- --- ना. [सं.] --- १. बिस्तारै हल्लने काम; कम्पन। २. अलिअलि चल्ने काम; धुकधुकी। ३. फुरफुराइ, स्फुरण।
स्पन्दित- --- वि. --- १. स्पन्दन भएको वा काँपेको। २. हल्लिएको; चलेको। ३. फरफराएको; स्फुरित।
स्पर्धा- --- ना. [सं.] --- १. परस्परमा एकले अर्कालाई जित्नका निम्ति गरिने होड वा प्रयत्न; प्रतियोगिता; होडबाजी। २. अरूको दूँजाइमा पुग्ने इच्छा। ३. हाँक; चुनौती। ४. सेखी; घमन्ड।
स्पर्धाधर्मी- --- वि. --- स्पर्धा गर्ने स्वभाव भएको; स्वभावैले स्पर्धा गर्ने।
स्पर्धाशाली- --- वि. --- स्पर्धाको भावनाले युक्त; स्पर्धा गर्ने।
स्पर्धी- --- वि. --- १. स्पर्धा गर्ने; स्पर्धाशाली; प्रतिस्पर्धी। २. डाह गर्ने; इखालु।
स्पर्श- --- ना. [सं.] --- १. कसैलाई छुने काम वा हुँदा हुने ज्ञान; छुवाइ। २. ग्रहणकालमा छायाले सूर्य वा चन्द्रमालाई छुने काम। ३. व्याकरणअनुसार ध्वनिको उच्चारणक्रममा कदेखि मसम्म पाँच वर्गका ध्वनि। ४. पञ्चमहाभूतका पृथ्वी, अप, तेज, वायु र आकाशमध्ये वायु। ५. रोग, विकृति आदिको प्रभाव।
स्पर्शजन्य- --- वि. --- स्पर्शद्वारा उब्जने वा सर्ने।
स्पर्शसङ्घर्षी --- ना. --- युक्तोष्म वा अर्धपृष्ठ व्यञ्जन।
स्पर्शेन्द्रिय- --- ना. --- चिसोतातो, साह्रोकमलो आदि गुण छोएर थाहा पाउने इन्द्रिय; जीवित शरीरको छाला।
स्पष्ट- --- वि. [सं.] --- १. देख्न, सुन्न, पढ्न वा बुझ्न सकिने; कुनै किसिमको अस्पष्टता नभएको; छर्लङ्ग; प्रस्ट। २. निर्मल; निश्छल; शुद्ध। ३. जस्तो छ त्यस्तो; सत्य; वास्तविक; यथार्थ।
स्पष्टतया --- क्रि.वि. --- स्पष्ट रूपमा; खुलासासँग; सफासाथ; सफासफी।
स्पष्टता- --- ना. --- स्पष्ट हुनाको भाव वा अवस्था; प्रस्ट्याइँ।
स्पष्टवक्ता- --- वि. --- मनमा कुरा नलुकाई वा डर, सङ्कोच आदि नमानेर फटाफट साँचो कुरो बोल्ने; स्पष्टवादी।
स्पष्टवादी- --- वि. --- स्पष्टवक्ता।
स्पष्टीकरण- --- ना. [सं.] --- १. छर्लङ्ग नभएका कुरालाई छर्लङ्ग पार्ने काम। २. कुनै विषयमा केही गरियो वा भनियो भने त्यसको आशयसमेत प्रस्ट गर्ने काम। ३. कुनै ओहदाका कर्मचारीले बेनियमको काम गरेमा माथिल्ला तहका कर्मचारीले नसिहतका रूपमा लिने लिखित बयान वा विवरण।
स्पुतनिक- --- ना. [रुसी] --- रुसी अन्तरिक्षविज्ञानका वैज्ञानिकले चन्द्रलोकमा प्रक्षेपण गरेको विमानको नाम; रकेट।
स्पृश्य- --- वि. [सं.] --- स्पर्श गर्न योग्य; छुन सकिने; छुवाछूत चल्ने; छुन हुने।
स्पृश्यास्पृश्य- --- वि. --- छुन हुने र नहुने, छुवाछूत चल्ने र नचल्ने।
स्पृष्ट- --- वि. [सं.] --- १. स्पर्श भएको; छोइएको; छुवाछूत भएको। ना. २. ध्वनिविज्ञानमा 'क' देखि 'म'-सम्मका वर्णहरूको उच्चारणको प्रयत्न।
स्पृहणीय- --- वि. [सं.] --- इच्छा गर्न लायक; चाहना गर्न सकिने; वाञ्छनीय।
स्पृहा- --- ना. [सं.] --- कुनै पनि विषयप्रतिको अभीप्सा; अभिलाषा; चाहना।
स्पेन- --- ना. [ल्याट. हिस्पानिया] --- युरोपको एक देश।
स्पेनिया- --- ना. --- १. स्पेन देशको मुख्य भाषा; स्पेन देशका मान्छेको भाषा। वि. २. स्पेनसम्बन्धी; स्पेन देशको।
स्पेनिस- --- ना. --- स्पेन देशको बासिन्दा; स्पेननिवासी।
स्पेस- --- ना. [अङ्] --- १. कुनै अर्का वस्तुका बिचमा रहेको खाली ठाउँ; खुला। २. प्रेसमा कम्पोज गरिने अक्षरका एकअर्काका बिचमा रहने खाली ठाउँ।
स्प्रिङ- --- ना. [अड्] --- १. स्थिति, स्थापक गुणले युक्त फलामको कमानी; इस्पातको तार, पाता आदि दोब्याई खुम्च्याउन, तन्काउन मिल्ने पारिएको लचिलो वस्तु; तान्दा तन्किने र छोड्दा खुम्चिने तार, पाता आदि।
स्प्रिङदार- --- वि. --- कमानीदार।
स्फटिक- --- ना. [सं.] --- १. पालिस गरेमा पारदर्शक बन्ने किसिमको बहुमूल्य पत्थर; बिल्लौर। २. सूर्यकान्तमणि; पारसमणि। वि. ३. एकदम निर्मल; कञ्चन।
स्फटिकाश्म- --- ना. --- भूगर्भशास्त्रअनुसार सूर्यकान्तमणि तयार हुने पत्थर; फटिक जातको खनिज पदार्थ।
स्फटिकीकरण- --- ना. --- एकदम कञ्चन बनाउने काम; फटिक मैं पारदर्शक बनाउने काम।
स्फीत- --- वि. [सं.] --- १. बढेको; वर्द्धित। २. फुलेको। ३. समृद्ध; सम्पन्न।
स्फीति --- ना. --- कुनै वस्तुको मूल्यात्मक ह्रास हुने काम; महत्त्व घटे पनि वस्तु बढी हुने काम।
स्फुट- --- वि. [सं.] --- १. फुलेको वा फक्रेको; विकसित। २. फुटेको । ३. स्पष्टसँग ठम्याइने; छर्लङ। ४. अलगअलग छुट्टिएको वा मसिनु र थोरथोरै; फुटकर।
स्फुटन- --- ना. --- १. कुनै पनि वस्तुको टुटफुट । २. कोपिला, मञ्जरी, फूल आदि फक्रने काम। ३. वायुको गतिमा घर्षण पैदा भई आवाजमा हुने परिवर्तन।
स्फुटित- --- वि. --- १. फुटेको; फक्रेको। २. फूलका रूपमा परिणत भएको।
स्फुरण- --- ना. [सं.] --- १. मनमा अस्पष्ट भएको कुरा अकस्मात् फुर्ने काम; भाव वा विचारको फुराइ। २. फरफराइ। ३. स्पष्ट हुने वा छर्लङ्गिने क्रिया।
स्फुरित- --- वि. [सं.] --- १. स्फुरण भएको; फुरेको। २. फुरफुर गरेको। ३. मनमा आएको; विचारमा सुझेको।
स्फुलिङ्ग- --- ना. [सं.] --- १. आगाको सानो कोइलो; फिलिङ्गो; झल्को। २. कलह, रोग, प्रकोप आदिको सानो बिउ।
स्फूर्ति- --- ना. [सं.] --- १. शरीरमा आउने हौसला र हलुङ्गोपन; काम गर्ने जाँगर; फुर्ती। २. फरफराउने काम; फरफराइ। ३. अभिमान; घमन्ड; सेखी।
स्फोट- --- ना. [सं.] --- १. बाहिरी आवरण फारेर कुनै वस्तु बाहिर निस्कने काम; फुटाइ। २. प्रत्यक्ष हुने काम; प्रकटीकरण। ३. शरीरमा निस्कने फोको वा खटिरो। ४. शब्द सुनेर मनमा उत्पन्न हुने विचार; शब्दरूप ब्रह्म । ५. नित्य शब्द (मीमांसा)।
स्फोटन- --- ना. --- १. फुट्ने वा फोर्ने काम; विदारण। २. व्यक्तगराइ; प्रकट।
स्मगलर- --- ना. [अड्.] --- बिक्रीवितरणमा रोक लागेका मूर्ति, चरेस, गाँजाजस्ता निषिद्ध वस्तुको चोरी, निकासी-पैठारी गर्ने र कर आदि छलेर अवैध तरिकाले व्यापार गर्ने व्यक्ति।
स्मगलिङ --- ना. --- अवैध वस्तुको गैरकानुनी ढङ्गबाट निकासी, पैठारी, बिक्रीवितरण आदि गर्ने काम।
स्मरण- --- ना. [सं.] --- १. मनमा रहेको कुनै पनि विषयको फेरि ध्यान वा विचारमा आउने काम; सम्झना; याद। २. आराध्य देवतालाई बारम्बार सम्झने काम; नवधा भक्तिमध्ये एक। ३. साहित्यमा कुनै एउटा वस्तुलाई देखेर अर्को वस्तुको स्मरण हुँदा पर्ने एक अर्थालङ्कार।
स्मरणपत्र- --- ना. --- १. पहिले भएको घटना, प्रसङ्ग आदिलाई पुनः ताजा गराउनका लागि सम्झौटोका रूपमा लेखेर दिइने पत्र; स्मृतिपत्र। २. पछि नभुलियोस् भनी सजिलाका लागि लेखिने पत्र; सम्झौटो।
स्मरणशक्ति- --- ना. --- सम्झने शक्ति; कुनै कुरालाई नभुली अड्याइरहने शक्ति।
स्मरणार्थ- --- वि. --- सम्झनाको प्रयोजन भएको; सम्झनाका लागि।
स्मरणीय --- वि. --- सम्झना गर्न लायक; भुल्न नहुने; सम्झनुपर्ने।
स्मारक- --- ना. [सं.] --- कसैलाई वा कुनै विषयलाई सम्झाउन वा नबिर्सनका निम्ति बनाइने खास वस्तु (स्तम्भ, सालिक, भवन, ग्रन्थ, संस्था आदि)।
स्मारक क्षेत्र- --- ना. --- विगतका कुरा, ऐतिहासिक महत्त्वका घटना आदि स्मरण गराउन कुनै स्तम्भ वा केही सङ्केतक वस्तु स्थापना गरिएको ठाउँ।
स्मारक ग्रन्थ- --- ना. --- कुनै विद्वान्, नेता, महापुरुष आदिको महत्त्वलाई सम्झनामा आलै राख्ने दृष्टिले तयार गरिएको ग्रन्थ।
```
-------------------

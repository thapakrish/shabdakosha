-------------------
```
स्टेपलर --- ना. [अङ्.] --- स्टिचिङ गर्ने वा टाँका मार्ने यन्त्र; स्टिचिङ मेसिन ।
स्टेसन- --- ना. [अङ्.] --- रेल, मोटर आदि यानहरूमा चढेका यात्रु ओर्लने, उक्लने अथवा लादिएका माल ओराल्ने उकाल्ने ठाउँ।
स्ट्रेचर- --- ना. [अड्.] --- दुइटा लामा काठमा बलियो किसिमको कपडाको झोलुङ्गो पारी त्यसमा बिरामी राखी वरपर सारफेर गर्ने सफरी; अस्पतालमा बिरामी वा मुर्दा बोक्ने साधन।
स्टोन- --- ना. [अड्.] --- प्रेसमा पुस्तक आदिका फर्मा कस्दा र पेज बाँध्दा उपयोग गरिने फलामे पिर्का ।
स्टोर- --- ना. [अड्] --- १. खास प्रयोजनले सङ्ग्रह गरिएका सामानको राशि। २. त्यस्तो राशि सङ्ग्रह गर्ने घर वा कोठा; भँडार।
स्टोरकिपर- --- ना. --- भण्डारको रेखदेख गर्ने कर्मचारी; भण्डारका सामान खर्च हुँदा वा नयाँ थप्नुपर्दा सो गर्ने तथा त्यसको यथावत् हेरचाह गर्ने र विवरण दुरुस्त राख्ने व्यक्ति; भण्डाररक्षक।
स्ट्यान्डिङ कमिटी- --- ना. [अड्] --- १. स्थायी रूपमा गठित कमिटी; स्थायी समिति; कार्यसमिति। २. प्रधान न्यायाधीश र निजले तोकेको अर्को न्यायाधीशसमेत भएको समिति।
स्तन- --- ना. [सं.] --- आइमाई र पोथी जनावरको दुध आउने कल्चौंडो वा थुन र त्यसको वरिपरिको परिवेश; फाँचो।
स्तनधारी- --- वि. --- मानिस, गाई, बाँदर, घोडा, चमेरा, कुकुर, बाखो आदि स्तनपायी जन्तु।
स्तनपान- --- ना. --- माऊको थुनमा मुख लगाएर दुध चुस्ने काम; दुध खाने काम।
स्नतपायी- --- वि. [सं.] --- माऊ वा आमाको दुध खाएर हुर्कने; स्तनपान गर्ने; स्तनप।
स्नतपायी युग- --- ना. --- सालनालमा बेरिए बेरिएर प्राणीहरू जन्मिन थालेको युग; आजभन्दा सातकरोड वर्षपूर्व प्रारम्भ भएको युग।
स्तन्य- --- वि. [सं.] --- १. स्तनसम्बन्धी। ना. २. स्तनमा हुने वस्तु; दुध।
स्तब्ध- --- वि. [सं.] --- १. कुनै पनि चेष्टा नभएको; जड। २. गतिमा रोकावट आएको; अवरुद्ध। ३. कर्तव्यबाट विमुख भएको; विमूढ। ना. ४. सुनसान; सन्नाटा; चकमन्न ।
स्तब्धता --- ना. --- जडता; निश्चेष्टता; शून्यता; चकमन्न्त्याइँ।
स्तम्भ- --- ना. [सं.] --- १. भवन, किल्ला आदिको खामो; खम्बा; थाम। २. आडभरोसा; टेको; सहारा। ३. समाचारपत्र वा पत्रिकामा कुनै खासखास विषयलाई प्रदान गरिएको स्थायी स्थान।
स्तम्भचित्र- --- ना. --- खम्बाद्वारा देखाइने सङ्ख्यात्मक चित्र।
स्तम्भक- --- वि. --- रोक्ने; स्तम्भित पार्ने।
स्तम्भन- --- ना. --- १. कुनै क्रम वा गतिमा आउने रोकावट; स्तब्ध हुने काम। २. अङ्गप्रत्यङ्गको सञ्चालनमा आउने गतिरोध । ३. चेष्टारहित हुने काम। ४ मन्त्र, तन्त्र आदिका प्रभावले कसैको गति, चेष्टा आदिलाई रोक्ने काम।
स्तम्भ लेखक- --- ना. --- कुनै समाचारपत्र वा नियमित रूपमा प्रकाशित हुने अन्य पत्रिकाका निश्चित विषयमा सधैं लेखिरहने व्यक्ति; स्तम्भ लेख्ने व्यक्ति।
स्तम्भित- --- वि. --- १. तन्त्र, मन्त्र, औषधी आदिका प्रयोगद्वारा स्तब्ध गराइएको। २. छक्क; जिल्ल; वाल्ल।
स्तर- --- ना. [सं.] --- १. वस्तुको कुनै ठाउँमा फैलिएको पत्र; तह। २. कुनै ठाउँलाई ढाकेर रहने वस्तुको खाप; सल। ३. कुनै वस्तुको महत्त्व, मूल्य आदि निर्धारण गर्ने गुण; योग्यता; मर्यादा; कोटि।
स्तर निर्धारण- --- ना. --- गुण, विशेषता, महत्त्व आदिका आधारमा कुनै वस्तुको कोटि वा तह तोक्ने काम।
स्तरहीन- --- वि. --- गुण, विशेषता, मूल्य आदिका आधारमा निम्न कोटिको; स्तर नभएको; तल्लो तहको।
स्तरीकरण- --- ना. --- कुनै खास कुरालाई खास मानक वा स्तरमा पुऱ्याउने क्रियाप्रक्रिया।
स्तरीकृत --- वि. --- उच्चस्तरमा पुऱ्याइएको; स्तरमा वृद्धि भएको; उपल्लो तहको।
स्तरीय --- वि. --- गुण, महत्त्व, विशेषता आदिका आधारमा उच्च स्तरको; माथिल्लो तहको; स्तरीकृत।
स्तव- --- ना. [सं.] --- १. तारिफ; प्रशंसा। २. प्रार्थना; स्तुति।
स्तवक- --- ना. --- १. फल, फूल आदिको झुप्पो; गुच्छो। २. ससानो थुप्रो; सानो रास। ३. कुनै कृति वा ग्रन्थको परिच्छेद; अध्याय। वि. ४. स्तुति गर्ने; प्रशंसक।
स्तवन- --- ना. --- स्तव।
स्तुति- --- ना. [सं.] --- १. कुनै देवदेवीको प्रसन्नताका लागि गरिने स्तोत्रपाठ; गुणानुवर्णन; प्रार्थना, स्तव; स्तवन। २. प्रशंसा गर्ने काम; कसैको तारिफ गर्ने काम। ३. बढाईचढाई गरिने बयान; भएनभएको बढाइ।
स्तुतिगत- --- वि. --- स्तुतिसम्बन्धी।
स्तुतिगीत- --- ना. --- देवीदेवता वा कुनै महापुरुषको स्तुति गर्न गाइने गीत।
स्तुतिवाद --- ना. --- स्तुति गर्ने नीति।
स्तुतिवादी- --- वि. --- स्तुति गर्ने नीतिको अनुयायी।
स्तुत्य --- वि. --- तारिफ गर्न लायक; गुण, महत्ता आदिका आधारमा प्रशंसनीय।
स्तूप- --- ना. [सं.] --- किल्ला, स्मारक आदि बनाउने नियतले ढुङ्गा, माटो, ईंट आदिले बनाइएको अग्लो थुप्रो वा ढिस्को (विशेषगरी बौद्धहरूले बुद्धका अवशिष्ट चिह्न राख्नका लागि बनाउने स्मारक)।
स्तूपक- --- ना. --- थुम्को।
स्तोत्र- --- ना. [सं.] --- स्तुति, प्रार्थना, तारिफ आदि गर्नुपर्दा उच्चारण गरिने वाङ्मय वा श्लोक वा देउदेउताको गुणकीर्तन भएका मन्त्रहरूको समूह।
स्तोत्र पाठ --- ना. --- स्तोत्रको पठन, वाचन वा उच्चारण।
स्त्री- --- ना. [सं.] --- १. महिला; आइमाई; स्वास्नीमान्छे।
स्त्रीकेशर- --- ना. --- फूलका परागमा हुने कणहरूमा पुंस्त्व र स्त्रीत्व भएका कणहरूमध्ये स्त्रीतत्त्वप्रधान कण।
स्त्रीत्व --- ना. --- नारीमा हुने आवश्यक गुण; नारीत्व; स्वास्नीमानिसको अनिवार्य विशेषता।
स्त्रीधन- --- ना. --- १. स्वास्नीमानिसको पेवाधन; आइमाईलाई दिइएको धन; दाइजो।
स्त्रीधर्म- --- ना. --- १. स्त्रीजातिले गर्नुपर्ने कर्तव्य; नारीको आचरण। २. रजस्वला हुने स्थिति वा अवस्था; परसराइ। ३. आफ्ना पतिप्रतिको यौनगत इमानदारी; सतीत्व।
स्त्रीपुरुष- --- ना. --- १. आइमाई र लोग्नेमान्छे। २. एक आइमाई र एक लोग्नेमान्छेको जोडा; दम्पती; लोग्नेस्वास्नी।
स्त्रीप्रसङ्ग- --- ना. --- १. पुरुषले वासनातृप्तिका लागि आइमाईसँग गर्ने सहवास; सम्भोग। २. आइमाईसँगको सम्पर्क । ३. महिला विषयक चर्चा वा सन्दर्भ।
स्त्रीलम्पट --- वि. --- स्वास्नी वा स्वास्नीमानिस भनेपछि मरिमेट्ने; बढ्ता स्त्रीप्रसङ्ग गर्ने; कामुक ।
स्त्रीलिङ्ग- --- ना. --- १. नारीत्व बुझाउने चिह्न (स्तन, स्वरमधुरता आदि)। २. व्याकरणका पुलिङ्ग, स्त्रीलिङ्ग, नपुंसकलिङ्ग आदि लिङ्ग व्यवस्थामध्ये स्त्रीत्व बुझाउने लिङ्ग । ३. नारी जातिको जननेन्द्रिय; योनि।
स्त्रीव्रत- --- ना. --- एक नारीलाई मात्र पत्नी स्वीकार गरी सन्तुष्ट हुने कार्य; एकनारीव्रत; पत्नीव्रत।
स्त्रीशिक्षा- --- ना. --- नारीजातिलाई शिक्षित पार्ने शैक्षिक व्यवस्था; नारीको शिक्षा।
स्त्रीसमागम --- ना. --- पुरुषको नारीसित हुने शारीरिक लसपस; यौनाचार।
स्त्रीसम्भोग --- ना. --- स्त्रीसमागम।
स्त्रैण- --- वि. --- स्त्रीलम्पट ।
स्थ- --- प्रत्य. [सं.] --- शब्दका अन्तमा रही स्थित वा रहेको भन्ने अर्थ बुझाउने प्रत्ययधर्मी शब्द (गृहस्थ, तटस्थ, दूरस्थ, कण्ठस्थ इ.)।
स्थगन- --- ना. [सं.] --- १. हुँदै गरेको कामको स्थायी वा अस्थायी अवरोध। २. गति वा चालको स्थायी वा अस्थायी रोकावट।
स्थगित- --- वि. [सं.] --- स्थगन भएको; स्थगन गरिएको।
स्थपति- --- ना. [सं.] --- १. कुनै राज्यको राजा। २. थपालोको स्वामी; थापा। ३. खले टाकुरो वा भुरे राज्यको मालिक; रजौटा। ४. गाउँठाउँको प्रमुख; मुखिया; प्रधान। ५. डकर्मी। ६. वास्तुकार।
स्थल- --- ना. [सं.] --- १. जुनसुकै वस्तुलाई रहन आवश्यक पर्ने आधार; ठाउँ; थलो। २. घरातल; भुइँ।
स्थल कमल- --- ना. --- जमिनमा हुने कमलका फूलको बोट वा फूल।
स्थलगत --- वि. --- स्थलमा भएको; स्थलसम्बन्धी।
स्थल गोलार्ध- --- ना. --- पृथ्वीको समुद्र वा महासागरबाहिरको अंश।
स्थलचर- --- वि. --- १. जमिनमा रहने; पानीमा बस्न नसक्ने। ना. २. जमिनमा बसेर जीवन यापन गर्ने प्राणी (माछो, जलहात्ती, गुंज आदिका विपरीत पशु, मान्छे, सर्प आदि)।
स्थलचारी- --- वि. --- स्थलचर।
स्थलज- --- वि. --- स्थलमा जन्मिएको वा पैदा भएको।
स्थल डमरुमध्य- --- ना. --- ठुलठुला भूभागलाई जोड्ने जमिनको सानो सोतो।
स्थलपक्षी --- ना. --- पानीमा पौरी नखेल्ने वा आकाशमा धेर उड्न नसक्ने चरो (कुखुरो, च्याखुरो, मुजुर, सुतुरमुर्ग इ.)।
स्थलपद्म- --- ना. --- स्थलकमल।
स्थलमण्डल --- ना. --- पृथ्वीको सम्पूर्ण खँदिलो भूभाग।
स्थल यातायात- --- रेल, मोटर आदिबाट चल्ने वाहनमार्फत गरिने वा हुने यातायात।
स्थलयात्रा- --- ना. --- १. पैदलयात्रा। २. मोटर, रेल आदिबाट गरिने यात्रा।
स्थलयुद्ध- --- ना. --- स्थलसेनाहरूद्वारा जमिनमा हुने लडाइँ।
स्थलरक्षा- --- ना. --- १. स्थलसेनाबाट देशको रक्षा गर्ने प्रणाली। २. स्थलको रक्षा।
स्थलवायु- --- ना. --- स्थलसतहबाट बहने मन्द वायु।
स्थल संयोजक- --- ना. --- महादेशहरूलाई जोड्ने साँघुरो जमिनको भाग।
स्थल सर्वेक्षण- --- ना. --- जग्गाजमिनको सर्भे।
स्थलसुरक्षा- --- ना. --- स्थलरक्षा।
स्थल सेना- --- ना. --- जलसेना, वायुसेना, स्थलसेनामध्ये एक थरी सेना स्थलयुद्धमा तालिम दिइएको फौज।
स्थल सैनिक- --- ना. --- स्थलसेनाको जवान।
स्थलसैन्य- --- ना. --- स्थलसेना।
स्थलाकृतिक- --- ना. --- भूमापन कार्यका निम्ति तयार गरिएको रूपरेखा; नाप्न तयार गरिने पूर्वाधार।
स्थली- --- ना. --- अग्ला ठाउँमा सम्म परेको जमिन; खनजोत नगरिएको उच्च ठाउँको समथर जमिन, थली।
स्थविर- --- वि. [सं.] --- बुढो; वृद्ध अवस्थाको।
स्थविरता --- बुढ्याइँ; बुढोपना।
स्थाणु- --- ना. [सं.] --- १. कुनै रुख ढलेर त्यसको फेदतिर रहेको ठुटो; रुखको ठुटो। २. खम्बा; स्तम्भ। ३. टाउको काटेर मुर्कट्टा भएको लास। ४. एक प्रकारको भाला। ५. महादेव; शिवजी । ६. श्वेतहूण (हेफताल)-वंशी तोरमण, मिहिरकुल आदि विजेताका र तिनका प्रजाका कुलदेवता; थानी। वि. ७. अचल; दृढ; दह्रो।
स्थाणुभूत- --- वि. --- रुखको ठुटोसरह गतिहीन भएको।
स्थान- --- ना. [सं.] --- १. कुनै वस्तु अडिने आधार; ठाउँ; थलो। २. बस्ने ठाउँ; रहने आवास। ३. देवदेवीको मठमन्दिर। ४. पद; ओहदा। 5. ध्वनिविज्ञानका आधारमा उच्चारणका अवयवहरू सक्रिय भई ध्वनि निस्कने ठाउँ; उच्चारणस्थान।
स्थानक --- वि. --- स्थानीय; ठाउँको ठाउँमा पर्ने (प्रायः शब्दको अन्तमा गाँसिने, जस्तै स्वस्थानक, सुस्थानक, दुरूहस्थानक इ.)।
स्थानच्युत- --- वि. --- १. आफ्नो ठाउँ वा पदबाट खोसुवा, घटुवा आदि कारणले झरेको; पदबाट खुस्किएको। २. ठाउँबाट हटेको; स्थानभ्रष्ट ।
स्थानदेवता- --- ना. --- १. स्थानीय देवता; क्षेत्रपाल। २. थानी।
स्थानभ्रष्ट- --- वि. --- आफ्नो पद, ओहदा आदिबाट तल्लो तहमा वा पदहीन अवस्थामा खसालिएको; ठाउँबाट गिरेको; पदच्युत; स्थानच्युत ।
स्थानवञ्चित- --- वि. --- पाउनुपर्ने पद वा स्थानबाट कारणवश ठगिएको; जसले जुन ठाउँ वा कदर पाउनुपर्ने हो नपाएको।
स्थानान्तर- --- ना. [सं.] --- १. कुनै एक ठाउँबाट अर्को ठाउँको सराइ; अर्को बसाइँ। २. भिन्न स्थान; अर्को ठाउँ । ३. कर्मचारीको सरुवा, बढुवा वा घटुवा।
```
-------------------

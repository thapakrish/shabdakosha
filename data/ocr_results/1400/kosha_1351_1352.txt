-------------------
```
हच्काइ --- ना. --- हच्कने तथा हच्काउने भाव, क्रिया वा प्रक्रिया।
हच्काइनु- --- क.क्रि. --- हच्काउने काम गरिनु, दच्काइनु।
हच्काउनु- --- स.क्रि. --- १. विपत्ति वा त्रास देखाएर हतोत्साह पार्नु। २. दच्काउनु।
हच्किनु- --- अ.क्रि. --- १. हच्कने काम गरिनु; दच्किनु। २. हच्कनु।
हच्को- --- ना. --- हच्कने काम वा स्थिति; हच्काइ।
हच्क्याइ- --- ना. --- हच्किने भाव, क्रिया वा प्रक्रिया।
हच्क्याहट- --- ना. --- हच्किने भाव, क्रिया वा अवस्था; हच्क्याइ।
हज- --- ना. [अ.] --- मुसलमानहरू कावाको दर्शनका लागि मक्का जाने काम।
हज कमिटी --- ना. --- हज गर्न जानेहरूका लागि व्यवस्था मिलाउन गठन गरिएको कमिटी।
हजम- --- ना. [अ. हज्म] --- १. खाएको वस्तु राम्रोसँग पच्ने काम; पाचन। २. भएभरको खाना खाइसिद्ध्याउने काम। ३. अनुचित तरिकाले वा बेइमानी गरेर अर्काको धन पचाउने काम; हडप।
हजाम- --- ना. [अ. हज्जाम] --- कपाल खौरने वा बनाउने पेसा भएको जाति; नाऊ; नापित।
हजामत --- ना. --- कपाल, दाह्री आदि कत्रने, खौरने वा बनाउने काम; क्षौरकर्म।
हजार- --- ना. [फा.] --- १. दश सयको सङ्ख्या; १००० को अङ्क; चार अङ्कको न्यूनतम सङ्ख्या। वि. २. दश सय; सहस्र सङ्ख्याको।
हजारन् --- वि. --- हजारौं।
हजारा- --- ना. --- धारा, फोहरा आदिको टुटीमा जडिएको धेरै ससाना छिद्र भएको साधन; हजारी।
हजारिया- --- वि. --- १. धेरै हजार सम्पत्ति भएको; धनाढय। ना. २. सेठ; महाजन। ३. एउटै घारीमा थुप्रै मसिना कोसा फल्ने एक जातको केरा; घिउकेरा।
हजारी- --- ना. --- फूलबिरुवालाई पानी दिने चाल्नीदार टुटी भएको, बाल्टीभन्दा सानो, मगका आकारको भाँडो; हजारा।
हजारौं- --- वि. --- १. धेरै हजार; हजारन्; सहस्रौँ। २. निकै धेरै; अनगन्ती; असङ्ख्य ।
हजुर- --- ना. [अ. हुजूर] --- १. ठुलाबडा वा मान्य जनलाई सम्बोधन गर्दा भनिने शब्द। २. मान्य जनले बोलाउँदा प्रत्युत्तरमा भनिने शब्द। ३. मान्य जनसँग कुरा गर्दा वा सही थाप्दा प्रयोग गरिने शब्द। सर्व ४. मान्य वा ठुलाबडा व्यक्तिलाई बुझाउने शब्द।
हजुरआमा- --- ना. --- पिता वा माताकी आमा; पितामही वा मातामही।
हजुरबुबा- --- ना. --- पिता वा माताका बुबा; पितामह वा मातामह।
हजुरिया- --- ना. [हजुर+इया] --- दरबारमा राजामहाराजाका साथमा रहने र बाहिरको उजुर वा पिरमर्का जाहेर गर्ने अधिकारीहरूमध्ये प्रमुख व्यक्तिलाई दिइने पद।
हजुरिया जनरल/जर्नेल --- ना. --- राणा प्रधानमन्त्रीका निजी सचिव।
हटक- --- ना. [सं. भ्रष्टक?] --- १. रोक्ने काम; रोक्का; मनाही; निषेध। २. जाति वा समाजबाट छुट्ट्याउने, पन्छाउने र अलग पार्ने काम; रोक्का; मनाही। ३. चलिरहेको वा खाइरहेको वस्तु ग्रहण नगर्ने काम (जस्तो- पानीहटक, भातहटक आदि)। वि. ४. पृथक् छुट्टै ।
हटकी- --- वि. --- कुनै काम नगर्न रोक्का गरिएको; मनाही भएको।
हटहट- --- ना. [अ.मू. हट्+अ (द्वि.)] --- १. घोडा चढ्ने वा हप्काउने कामको अनुकरणका रूपमा प्रयोग हुने शब्द। २. घोडा (बालबोलीमा)।
हटाइ- --- ना. [√ हट् (+आइ)] --- १. हट्ने भाव, क्रिया वा प्रक्रिया। [हटाउ+आइ] २. हटाउने भाव, क्रिया वा प्रक्रिया।
हटाइनु- --- क.क्रि. --- हट्न लाइनु।
हटाउनु- --- स.क्रि. / प्रे.क्रि. --- १. एक ठाउँबाट अन्यत्र पुऱ्याउनु; पर सार्नु; पन्छाउनु। २. अलग गराउनु, छुट्ट्याउनु। ३. झिक्नु; निकाल्नु।
हटारु- --- ना. [हाट+आरु] --- १. मौका मौकामा लाग्ने हाट वा बजारमा पसल राख्न जाने व्यापारी। २. हाटबजारमा किनमेल गर्न जाने व्यक्ति।
हटिनु- --- अ.क्रि. [हट्+इ+नु] --- एक ठाउँबाट अर्को ठाउँमा सारिनु।
हटिया, --- ना. [हाट+इया] --- १. सानो वा अस्थायी बजार। २. अस्थायी रूपमा मौका मौकामा बजार लाग्ने ठाउँ।
हटिया- --- ना. --- नेपालको पल्लो किराँतमा पर्ने हिमालयको एक घाटी।
हटिलोमटिलो --- वि. [प्रा. हट्ठमहट्ठ] --- मोटोघाटो, हृष्टपुष्ट।
हटौरी- --- ना. [हट्टी+औरी] --- ठेक्का वा इजाराको रकम; चुरोटको ठेक्काको रकम।
हट्ट --- ना. [सं.] --- १. अस्थायी बजार; हाट; मेला। २. पसल; दुकान।
हट्टाकट्टा --- वि. [प्रा. हट्ठमहट्ठ] --- १. मोटोघाटो; तन्दुरुस्त; हृष्टपुष्ट । २. ज्यादै बलियो; बल भएको।
हट्टी- --- ना. [हट्ट ई] --- १. ठेक्कापट्टा; इजहारा। २. ठेकदारको पसल।
हट्टीवाल- --- ना. --- रक्सी, चुरोट आदिको हट्टी वा ठेक्का लिने व्यक्ति।
हट्ठाकट्ठा- --- वि. [प्रा. हट्ठमहट्ठ] --- हट्टाकट्टा।
हट्ठी- --- ना. [प्रा. हत्थ] --- एकलौटी हक; एकाधिपत्य (मनोपली)।
हट्नु --- अ.क्रि. [सं. घट्टन+नु] --- १. बसेको ठाउँबाट यताउति सर्नु; ठाउँ छाडेर पर जानु। २. अलग हुनु, छुट्टिनु। ३. नोकरी वा सेवाबाट अवकाश लिनु; काम छाड्नु। ४. काम चल्नु; टर्नु।
हठ- --- ना. [सं.] --- १. कुनै कामकुरामा गरिने एकोहोरो जिद्दी; तारन्तारको आग्रह; ढिपी; टेक। २. दृढ सङ्कल्प; अटल प्रतिज्ञा। ३. अनुचित कुरामा पनि गरिने जिद्दी; दुराग्रह।
हठधर्म- --- ना. --- १. ठिकबेठिकको पर्बाह नगरी कुनै धर्मको अन्धानुसरण गर्ने काम; धर्ममा अति कट्टर हुने काम। २. लिंडे ढिपी; नचाहिँदा काममा गरिने आग्रह।
हठधर्मिता --- ना. --- हठधर्मी हुनाको भाव, क्रिया वा प्रक्रिया; हठधर्म।
हठधर्मी- --- वि. --- आफ्नो विचार, अवस्था, धर्म आदिका बारेमा जिद्दी गर्ने; दुराग्रही।
हठयोग- --- ना. --- पतञ्जलिद्वारा प्रतिपादित ईश्वरप्राप्ति गर्ने, राजयोगको विपरीत योग; आसन, मुद्रा आदिद्वारा शरीरलाई धेरै कष्ट दिएर चित्तवृत्तिलाई बाह्य प्रपञ्चबाट हटाई अन्तर्मुखी पार्ने योगको एक विधि।
हठात् --- क्रि.वि. --- १. बलपूर्वक; जबरजस्ती। २. एकाएक; अचानक; एक्कासि; सहसा ।
हठी- --- वि. --- हठ गर्ने; जिद्दीवाल।
हडक्नु- --- स.क्रि. [√ हटक+नु] --- निषेध गर्नु; मनाही गर्नु।
हडकाइ- --- ना. --- हडक्ने भाव, क्रिया वा प्रक्रिया।
हडचुर- --- ना. [हाड+चूर्ण] --- अरू नै रुखका प्रकाण्डमा उम्रने, सिउँडीजस्तो र आयुर्वेदका अनुसार भाँचिएको वा फुटेको हाड जोड्न उपयोग हुने एक प्रकारको लहरो; अस्थिसंयोजक।
हडताल- --- ना. [सं. हरिताल] --- कुनै कामकारबाई वा प्रचलनप्रति असन्तोष, दुःख, विरोध आदि प्रकट गर्न तथा आफ्नो माग पूरा गराउनाका निम्ति मजदुर, कर्मचारी, विद्यार्थी आदि र जनसाधारणद्वारा सामूहिक रूपले पसल, अड्डा, पढाइ, काम आदि बन्द गर्ने काम वा त्यस्तो प्रक्रियाको राजनीतिक हतियार; हरताल।
हडताली- --- वि. --- १. हडताल गर्ने; हरताली (व्यक्ति वा समूह)। २. हडतालसम्बन्धी।
हडप- --- ना. [प्रा. हडप्प] --- १. अर्काको धनमाल लिएर फिर्ता नदिने चाल; अनुचित तरिकाद्वारा अरूको सम्पत्तिको हत्याइ। २. निल्ने वा पचाउने काम।
हडपाइ- --- ना. --- हडप गर्ने वा हडप्ने क्रिया वा प्रक्रिया।
हडपाइनु- --- क.क्रि. --- हडप्न लाइनु; पचाइनु।
हडपाउनु- --- प्रे.क्रि. --- हडप्न लाउनु।
हडपिनु- --- क.क्रि. --- हडप गरिनु।
हडप्नु- --- स.क्रि. [प्रा. हडप्प+नु] --- अरूको धनमाल वा सम्पत्ति हडप गर्नु; पचाउनु।
हडप्पा- --- ना. --- भारतको सिन्धुप्रदेशमा रहेको, प्राचीन सभ्यता र संस्कृतिका थुप्रै भग्नावशेष भेट्टिएको एक प्रसिद्ध जनपद।
हडबड- --- ना. [प्रा. हड्ड+बड्ढ] --- १. काम छिटै नसकिएला कि भनी अत्यासले हुने मनको चञ्चलता; हतपत; चटारो; हतार; हडबडी। २. हतारमा काम सक्नुपर्ने बाध्यता; आत्तुरी; समयको कमी।
हडबडाइ- --- ना. --- हडबड गर्ने भाव, क्रिया वा प्रक्रिया; हतार।
हडबडाइनु- --- अ.क्रि. --- हडबड गरिनु।
हडबडाउनु- --- अ.क्रि. --- १. हडबड गर्नु; हतारिनु; चटपटाउनु। २. आत्तिनु; घबडाउनु।
हडबडिनु- --- अ.क्रि. --- हडबड गर्नु; चटारिनु।
हडबडी- --- ना. --- हडबड।
हडबडे- --- वि. --- हडबड गर्ने; चटपटे; अस्थिर।
हड्ङ्कनु- --- स.क्रि. [हटक+नु] --- कुनै कामकुरो गर्नबाट रोक्नु; निषेध गर्नु; मनाही गर्नु।
हड्काइ- --- ना. --- हड्ङ्कने भाव, क्रिया वा प्रक्रिया।
हड्काइनु- --- क.क्रि. --- हड्ङ्कन लाइनु; रोकाइनु।
हड्काउनु- --- प्रे.क्रि. --- हड्ङ्कन लाउनु; रोकाउनु; हच्काउनु।
हड्किनु- --- क.क्रि. --- हड्ङ्कने काम गरिनु।
हड्ङ्खाइँ- --- ना. [हाड खाइँ] --- १. आगामा पिल्स्याउने वा झुल्स्याउने काम। २. हाड तताउने ज्वरो ।
हड्डी- --- ना. [सं. हड्ड] --- १. हाड; अस्थि । २. मुला आदि छिप्पिएका वस्तुमा हुने गुदीभित्रको साह्रो अंश। वि. ३. हाड मात्र भएको; साहै दुब्लो; सिट्टी।
हड्पनु- --- स.क्रि. [हडप+नु] --- अर्काको धनमाल, सम्पत्ति आदि हाकाहाकी लिनु वा लिएर फिर्ता नदिनु।
हड्पाइ- --- ना. --- हड्पने भाव, क्रिया वा प्रक्रिया।
हड्पाइनु- --- क.क्रि. --- हड्पन लाइनु।
हड्पाउनु- --- प्रे.क्रि. --- हड्पन लाउनु।
हड्पिनु- --- स.क्रि. --- हड्पनु।
हड्याइ- --- ना. [√ हड्याउ (+आइ)] --- हड्याउने वा धरपकड गरेर लिने क्रिया वा प्रक्रिया।
हड्याइनु- --- क.क्रि. --- धरपकड गरेर लिइनु।
हड्‌याउनु- --- स.क्रि. [सं. हठ+याउ+नु] --- लिनुपर्ने धनमाल आदि धरपकड वा जोरजुलुम गरेर लिनु; धड्नु।
हड्याङबड्याङ/हड्याङहुडुङ- --- ना. [√ हडबड] --- १. साहै हडबडसित काम गर्दाको चाल; हड्याङहुडुङ। २. हुन्डर।
हण्डा- --- ना. [सं.] --- १. धातु, माटो आदिको ठुलो घ्याम्पो। २. निम्न जातकी स्त्री।
हण्डाचिण्डा- --- ना. --- माटाका भाँडा र तुम्बी; लौका आदिका भाँडा।
हण्डी- --- ना. [सं.] --- १. मझौला कसौंडीका आकारको माटाको भाँडो; हाँडी। २. सरकार वा अन्य सङ्घसंस्थाबाट जोगीहरूलाई नियमित रूपले दिइने सिधा; सदाबर्त।
हत- --- वि. [सं.] --- १. ज्यान लिइएको; मारिएको। २. घाइते पारिएको। ३. उत्साह भङ्ग भएको।
हतक- --- वि. --- १. मृत; मरेको; मुर्दा। २. तुच्छ; नीच; अधम।
हतकडी- --- ना. [हात+कडी] --- कुनै अभियोगमा समातिएका व्यक्ति वा सजाय पाएका कैदीलाई भाग्न नदिन नारीमा लगाइने फलामे कडी वा बाला।
हतचेत/हतज्ञान- --- वि. [सं.] --- १. चेतना हराएको; बेहोस। २. सुद्धी हराएको।
हतपत- --- ना. [√ हत्तपत्त] --- कुनै कामकुरो छिटै सिद्ध्याउनका निम्ति हतारिने चाल; हडबड; हतार।
हतपताइ- --- ना. --- हतपताउने भाव, क्रिया वा प्रक्रिया।
हतपताइनु- --- अ.क्रि. --- हतपत गरिनु।
हतपताउनु- --- अ.क्रि. --- १. हतपत गर्नु; हतारिनु। २. कुनै काम गर्न चञ्चल हुनु।
हतपतिनु- --- अ.क्रि. --- हतारिनु।
हतपते- --- वि. --- हतपत गर्ने बानी भएको; हडबडे; चटपटे।
हतपती- --- क्रि.वि. --- १. हतपत गरेर; चाँडो। २. सितिमिति; हत्तपत्त।
हतप्रभ- --- वि. [सं.] --- १. प्रभा वा कान्ति नष्ट भएको; श्रीहीन। २. परास्त।
हतबुद्धि- --- वि. [सं.] --- बुद्धि मरेको; बुद्धिहीन।
हतभागी/हतभाग्य- --- वि. [सं.] --- भाग्य नभएको; भाग्यहीन; अभागी।
हतर- --- ना. [√ हात] --- घाँटी सानो हुने तामा, पित्तल आदिको सानो गाग्रो; घल्चा।
हतश्री- --- वि. [सं.] --- १. मुखमा चमक नभएको; दीप्तिहीन; श्रीहीन।
```
-------------------

-------------------
```
अछुती- --- ना. --- १. पहिले पहिले छुन नहुने मानिएको जात, अछुत। वि. २. छुन नहुने; तथाकथित तल्ला जातको।
अछुतोद्धार- --- ना. --- अछुत जातिको उद्धार; अछुतीहरूको उद्धार; अछुत जातिसँग छुवाछुतको भेद नगर्ने काम, प्रक्रिया वा स्थिति।
अछेता/अघेतो- --- ना. [सं. अक्षता] --- १. हे. अक्षता। २. धानको चामल; टुमटुम गरी पुऱ्याउनुपर्ने चामल।
अछेता/अघेतोपाती- --- ना. --- देवदेवीका पूजासामान; अक्षता र फूलपाती।
अज- --- वि. [सं.] --- १. आफैंआफ भएको; पहिल्यैदेखिको; जन्मँदै नजन्मेको। ना. २. विष्णु, नारायण। ३. ईश्वर; परमात्मा। ४. ब्रह्मा। ५. बाख्राको भाले सन्तान; बोको। ६. छसात वर्ष पुरानो भएको धान; नउम्रने धान।
अजकल्चो- --- वि. --- हे. अधकल्चो।
अजग- --- ना. [अघच] --- घन्वमन्च नहुने ठाउँ; अघच।
अजगन्धा- --- ना. [सं.] --- झन्डै बनमाराजस्तो एक झार; बोकेझार।
अजङ- --- वि. --- लम्बाइ, चौडाइ, उचाइ वा भार आदिमा ज्यादै ठुलो आकार वा प्रकारको।
अजङको- --- वि. --- १. डरलाग्दो। २. बडेमाको; औधी ठुलो (अजङको रुख, अजङको भारी इ.)।
अजनबी- --- वि. [अ.] --- १. नचिनेको; अपरिचित। २. अर्को ठाउँबाट आएको; परदेशी। ३. अनौठो; अद्भुत।
अजन्ता- --- ना. [हि.] --- दक्षिण भारतको सह्याद्रि पर्वतको काखमा बग्ने बागुरा नदीको घाटीमा स्थित कलात्मक गुफा र मन्दिरले गर्दा संसारप्रसिद्ध एक स्थान।
अजन्मा- --- वि. [सं.] --- १. जन्म नलिने; नजन्मेको। ना. २. ईश्वर; परमात्मा। ३. ब्रह्मा।
अजप- --- वि. --- हे. अजब।
अजपा- --- ना. [सं.] --- १. प्रत्येक सास तान्दा र फ्याँक्ता थाहै नपाई जपिने गायत्री मन्त्र; मनमनै ध्यान मात्र गरिने मन्त्र; प्रत्येक प्रश्वास र निःश्वासमा स्वतः गरिने जप। २. योगशास्त्रमा वर्णन भएअनुसार श्वास बाहिर जाँदा 'हं' र भित्र आउँदा 'स' ध्वनिको उच्चारण भई 'हंस' अक्षरको चौबिस घण्टामा २१,६०० पटक स्वतः भइरहने जप।
अजब- --- वि. [अ.] --- अनौठो; गजबको; विलक्षण; अजप।
अजबगजब- --- ना. --- अचम्म; आश्चर्य; गजब। अजब नेपाल, गजब काश्मीर (उखान)।
अजमाइ- --- ना. [√ अजमाउ (+ आइ)] --- अजमाउने भाव, क्रिया वा प्रक्रिया।
अजमाइनु- --- क.क्रि. --- अजमाउने काम गरिनु, अजमाइस गरिनु।
अजमाइस- --- ना. [फा. आजमाइस] --- १. के कस्तो होला वा हुन्छ हुँदैन भनी जाँची पर्गेली हेर्ने काम। २. जाँच; परीक्षा; परीक्षण। ३. पारख; परख। ४. प्रयोग वा कल्पना।
अजमाउनु- --- स.क्रि.[फा. आज्मा+आउ+नु] --- १. उपयोग वा प्रयोग गरी हेर्नु; परीक्षा वा जाँच गरी हेर्नु; परीक्षण गर्नु। २. पारख वा परख गर्नु। ३. ठिक बेठिक वा हुने नहुने जाँच्नु या पर्गेल्नु। ४. मनमा गढ्नु, कल्पना गर्नु; मनमा सोच्नु।
अजमोदा- --- ना. [सं.] --- धनियाँका छाँटको पात हुने, मसिना झुप्पाकार फूल फुल्ने, ज्वानु जस्तै फल हुने एक झार; जङ्गली ज्वानु।
अजायब घर- ---
अजम्मर- --- वि. [सं. अजरामर] --- कहिल्यै बुढो नहुने र नमर्ने; धेरै समयसम्म रहने।
अजम्मरी- --- ना. --- १. रङ्गीबिरङ्गी, ताजा छँदा पनि सुकेको जस्तो देखिने र पानीमा परे फेरि कोपिलाजस्तो हुने फूल फुल्ने एक बोट; त्यस्तो फूल। २. अजम्मर हुनाको भाव वा अवस्था। वि. ३. कहिल्यै बुढो नहुने र नमर्ने; सधैं रहिरहने; अमर। ४. कहिल्यै नमर्ने ओखती हुने (बुटी)।
अजम्मरे- --- वि. --- अजम्मरी।
अजय- --- वि. [सं.] --- १. जित्न नसकिने; विजय गर्न नसकिने; अजेय। (उदा.- अजय छ हाम्रो झन्डा, अजय छ हाम्रो देश)। ना. २. पराजय; हार।
अजयपाल- --- ना. --- १. सङ्गीतमा भैरव रागको छोरो; शुद्ध स्वर लाग्ने एक राग। २. काभ्राका जस्तै पात हुने, हरियो फूल फुल्ने, खैरो रङको फल फल्ने एक वृक्ष वा त्यसकै फल; जमालगोटा।
अजर- --- वि. [सं.] --- १. कहिल्यै बुढो वा पुरानो नहुने; नाश नहुने। ना. २. देवता।
अजशृङ्गी- --- ना. [सं.] --- पर्वत-प्रदेशमा उम्रिने, ठुलो रुख र रातो फूल हुने, डोलो, लामो र बटारिएको फल फल्ने रुख; त्यसकै फूल वा फल।
अजस्र- --- क्रि.वि. [सं.] --- लगातार; नटुटीकन; निरन्तर; सधैं।
अजहत्स्वार्था/अजहल्लक्षणा- --- ना. [सं.] --- लक्षणाका दुई भेदमध्ये कुनै शब्दले आफ्नो वाच्य अर्थलाई नछाडीकन सोही अर्थसित सम्बन्धित, भिन्न वा अतिरिक्त लक्ष्य अर्थसमेत बुझाउने एक भेद (जस्तो- 'बिरालाबाट दुध जोगाऊ' यहाँ वाच्य अर्थ बिरालाका साथै दुध खाने अन्य जीवातबाट दुध जोगाउने अर्थ लक्षित छ); उपादानलक्षणा।
अजा- --- ना. [सं.] --- १. ईश्वरीय माया; प्रकृति। २. दुर्गा। ३. बाखी।
अजात- --- वि. [सं.] --- १. तल्लो जातको; सानो जातको; जात काडिएको; जातिच्युत भएको; पतित; कुजात। २. नजन्मिएको; जन्म नभएको; उत्पन्न नभएको। ना. ३. सानो वा तल्लो जात।
अजातशत्रु- --- वि. --- १. शत्रु हुँदै नभएको; शत्रु पैदा नभएको। २. कसैसँग पनि शत्रुता वा वैरभाव नगर्ने। ना. ३. महाभारतमा वर्णित पाँच पाण्डवमध्येका जेठा युधिष्ठिरको नाम। ४. राजगृह (मगध) का राजा बिम्बिसारका छोराको नाम (उनी गौतम बुद्धका समकालीन थिए)।
अजाति- --- वि. --- १. जातबाट पतन भएको वा निकालिएको; पुरानो परम्पराअनुसार भात, पानी आदि काडिएको। २. तथाकथित सानो जातको; अछुत जात भनी ठानिएको। ३. अर्कै जातको; कुनै जातिसित सम्बन्ध नभएको।
अजान- --- वि. [सं. अज्ञान] --- १. ज्ञान नभएको; नजान्ने; अबोध; अनभिज्ञ; अबुझ; नासमझ। २. सुधो; सिधा; अनजान।
अजायब- --- वि. [अ.] --- १. अचम्मको; विलक्षण; अनौठो; अद्भुत। २. असाधारण।
अजायब घर- --- ना. --- अनेक प्रकारका पुरातात्त्विक, कलाकौशलसम्बन्धी र अन्य महत्त्वपूर्ण तथा अनौठा वस्तुहरू सङ्ग्रह गरी संरक्षणका
अजारबजार- --- ना. --- ठुलो डाँको गरी गरिने बिलौना; आलापविलाप; विलाप। (उदा.- प्रिया! म मरेँ भने तिमी अजारबजार गरी नरोए।)।
अजिङ्गर- --- ना. [सं. अजगर] --- १. विष नहुने तर सासले तानेर निली खाने, ज्यादै ठुलो किसिमको, उष्णकटिबन्धप्रदेशमा हुने सर्प। वि. २. अजिङ्गर जस्तै ज्यादा चलमलाउन नसक्ने किसिमको; ज्यादै ठुलो; अजङको। ३. अजिङ्गर जस्तै ज्यादै खाने वा सुत्ने। ४. अल्छी; अकर्मण्य। अजिङ्गरको आहारा दैवले जुराउँछ/पुऱ्याउँछ (उखान)।
अजिङ्गरे- --- वि. --- १. अजिङ्गरसम्बन्धी; अजिङ्गरको। २. ज्यादै ठुलो; अजङको। ३. धेरै खाने; खन्चुवा। ४. धेरै सुत्ने; सुताहा।
अजिटन- --- ना. [अङ्. एड्जुटान्ट] --- सेनामा कमान्डिङ अफिसरको सहायक अधिकृत; ऐटनपति।
अजिटनी- --- ना. --- अजिटनको पद वा दर्जा।
अजित- --- वि. [सं.] --- १. कसैले जित्न नसकेको; अजेय। ना. २. विष्णु। ३. शिव।
अजिब- --- वि. [अ. अजीब] --- अनौठो; आश्चर्यलाग्दो; गजबको; अद्भुत।
अजिमा- --- ना. [नेवा.] --- १. बुढी बज्यै। २. नेवारी संस्कृतिअन्तर्गत बालरोग पन्छाउनका निम्ति पूजा गरिने, काठमाडौँको स्वयम्भू स्तूपको देब्रेपट्टि रहेको मन्दिरकी देवी; शैवमार्गीहरूका बिच मातङ्गी नामले प्रख्यात भएकी देवी।
अजिमाना- --- ना. --- कट नछुट्ट्याइएको जाँड।
अजिर/अजिरा- --- वि. --- १. अटेर; जिराहा; हेपाहा। २. धिङ्ग्याहा।
अजिर्न- --- ना. [सं. अजीर्ण] --- हे. अजीर्ण।
अजिर्निनु- --- अ.क्रि. --- अजीर्ण हुनु; धेरै खानाले पच्न नसक्नु।
अजिर्याइ- --- ना. --- अजिर्न पार्ने भाव, क्रिया वा प्रक्रिया।
अजिर्याइनु- --- स.क्रि. --- अजिर्न पारिनु।
अजिर्याउनु- --- स.क्रि. --- अजिर्न होउन्जेल खुवाउनु, पेट ढाडिउन्जेल खुवाउनु; अजिर्न पार्नु।
अजीर्ण- --- ना. [सं.] --- १. खाएको कुरो नपच्दा हुन जाने पेटको रोग; अपच। वि. २. नपचेको; अपच। ३. जीर्ण नभएको।
अजीव- --- वि. [सं.] --- १. जीव नभएको। २. प्राण गइसकेको; मरेको; मृतक; मुर्दा। ना. ३. मृत्यु, काल।
अजीवकल्प- --- ना. --- भूगर्भशास्त्रअनुसार जीवको सृष्टि हुनुभन्दा पहिलेको युग।
अजुर- --- वि. [अ+जुर] --- १. अमिल्दो; बेमेलेको। २. नजुर्ने; नजुरेको। ना. २. ज्योतिषशास्त्रअनुसार नजुर्ने वा उपयुक्त नठहरिने क्रिया वा स्थिति। (उदा.- जुरअजुर हेरेर मात्र बिहा छिन्ने चलन छ।)।
अजेय- --- वि. [सं.] --- जित्न नसकिने।
अजोग्गे- --- वि. [सं. अयोग्य] --- अयोग्य; योग्य नभएको। विप. जोग्गे।
अजोड- --- वि. [अ+जोड] --- १. जोडा नभएको; बिजोडा; अजोर। २. जोडा लाग्न नसकिने; बेजोड; अनुपम; अद्वितीय। ३. ज्यादै ठुलो; भयानक। ४. ज्यादा; धेर।
अजोडी- --- वि. --- अजोड; अजोरी।
अजोर- --- वि. [अजोर] --- हे. अजोड; बेजोड।
अजोरी- --- वि. --- १. जोडा नभएको; बेजोड। २. अद्वितीय। ३. प्रतिद्वन्दी नभएको। (उदा.- तिमी त अजोरी मान्छे रहेछौ, कसैले पनि तिम्रो मुकाबला गर्ने सकेन।)।
अज्यौली- --- ना. [सं. अपजालिक] --- झगडातगडा गर्न थापिएको खोचे वा निहुँ; अर्धेली; अर्धेल्याइँ; अभ्यौली।
अज्ञ- --- वि. [सं.] --- १. नजान्ने; नबुझ्ने; अनजान। २. नसम्झने; नासमझ; मूर्ख। विप. विज्ञ।
अज्ञता- --- ना. --- १. नजान्नेपन; अनजानपन। २. नासमझ; मूर्खता; अज्ञान।
अज्ञात- --- वि. [सं.] --- १. नजानेको। २. नचिनेको; अपरिचित। ३. प्रकट नभएको; अप्रकट। ४. नदेखिएको। ५. भेउ नभएको; जानकारी नपाइएको; थाहा नपाइएको। ६. गुप्त। विप. ज्ञात।
अज्ञातता- --- ना. --- नजानिएको अवस्था वा भाव; कुनै कुरासँगको अपरिचय; अनभिज्ञता।
अज्ञातनामा- --- वि. --- नाम थाहा पाउन नसकिएको; चिनापर्ची नभएको।
अज्ञात यौवना- --- ना. --- यौवनको आगमनप्रति सचेत नभएकी नायिका; मुग्धा नायिका।
अज्ञातवास- --- ना. --- कसैले थाहा नपाउने गरी लुकेर बसेको अवस्था; गुप्तवास; गुप्तबसाइ।
अज्ञान- --- ना. [सं.] --- १. ज्ञान वा बोध नहुने क्रिया, भाव वा स्थिति; ज्ञानको अभाव; ज्ञानको कमी; जानकारीको कमी। २. असलखराबको छ्यानविचार गर्ने क्षमता जागृत नरहेको स्थिति; आन्तरिक चेतना जागृत नभएको अवस्था। ३. मूर्खता। ४. अविद्या, माया वा मोह जसले गर्दा जीवले परब्रह्मसँग आफ्नो भिन्नता अनुभव गरी मिथ्या जगत्लाई वास्तविक ठानेको हुन्छ र त्यो हटेपछि मात्र जीव ब्रह्मसँग आफ्नो अभेदको अनुभव गर्न र मुक्त हुन सक्छ भनिन्छ। वि. ५. ज्ञान नभएको; अजान; मूर्ख।
अज्ञानी- --- वि. --- १. ज्ञान नभएको; ज्ञानरहित; अज्ञ। २. अबोध; अजान। ३. लट्ठक; मूर्ख। ४. अविद्या, माया वा मोहका वशमा रहेको; आफू नै परब्रह्म हुँ भन्ने ज्ञान नभएको।
अज्ञेय- --- वि. [सं.] --- १. जान्न नसकिने; ज्ञान गर्न नसकिने। २. बुझ्न, सम्झन, भेउ पाउन वा थाहा पाउन नसकिने; दुर्बोध; अगम्य। विप. ज्ञेय।
अज्ञेयता- --- ना. --- १. नजानिँदोपन; नबुकँदोपन। २. नबुकिँदो स्थिति; अगम्यता।
अज्ञेयवाद- --- ना. --- दृश्य वा बोध्यभन्दा परको वस्तुलाई जान्न वा सोचेर मात्र निर्णय दिन सकिँदैन भन्ने सैद्धान्तिक मत।
अझ- --- क्रि.वि. [प्रा. अज्ज? सं. अद्य] --- १. अहिलेसम्म; अद्यापि। (उदा.- राम अझ आएको छैन। अझ त्यो कुरा रहस्यमय नै रहेको छ।)। २. फेरि पनि; अब पनि; अरू पनि। (उदा.- उसले हप्काए पनि अझ उसलाई भेट्ने रहर छ; मलाई अझ पढ्ने रहर छ।)। ३. तैपनि; त्यसो भए पनि; त्यति हुँदाहुँदै पनि। (उदा.- मैले कति सम्झइ सकें; ऊ अझ मान्दैन।)। ४. झन्। (पुरस्कार पाएपछि ऊ अझ उत्साहित छ।) ५. अटेरलाइ सम्झाउँदा वा हप्काउँदा प्रयोग गरिने शब्द । (के गरेको? अझ!) ।
```
-------------------

-------------------
```
अभिभाँत- --- ना. [सं. आभिवत्र्य] --- हे. ऐभाँत।
अभिभारा- --- ना. [सं.] --- कुनै कामको जिम्मेवारी; जवाफदेही; उत्तरदायित्व।
अभिभावक- --- वि. [सं.] --- १. पालनपोषण गर्ने; हेरविचार गर्ने; संरक्षक। २. छात्रछात्राको जिम्मा लिने वा जिम्मेदारी वहन गर्ने। ३. वशमा पार्ने। ४. जित्ने; पराजय गर्ने। ना. ५. बाबुआमा वा संरक्षक व्यक्ति।
अभिभावन- --- ना. [सं.] --- १. पालनपोषण गर्ने काम; हेरविचार; संरक्षण। २. जित्ने वा विजय प्राप्त गर्ने काम। ३. अभिभावकले गर्ने काम।
अभिभाषण- --- ना. [सं.] --- १. धेरै मानिस जम्मा भएका ठाउँमा कुनै विषयलाई लिएर गरिएको विद्वत्तापूर्ण भाषण; वक्तृता; व्याख्यान। २. मुद्दाको छलफल हुँदा वकिलले गरेको बहस; वकालत।
अभिभूत- --- वि. [सं.] --- १. हराइएको; जितिएको; पराजित। २. दुःखित; पीडित। ३. कतै तानिएको; अधीनमा ल्याइएको; वशीभूत। ४. कुनै कुरा वा विचारले सताइएको; कुनै कुरा वा विचार बारबार मनमा आइरहेको।
अभिमत- --- वि. [सं.] --- १. इच्छा एवं अभिलाषा राखिएको; चाहेको; रुचि लिइएको; वाञ्छित। २. प्यारो; प्रिय। ३. सम्मत; स्वीकृत। ना. ४. इच्छा; अभिलाषा। ५. विचार; राय।
अभिमन्त्रण/अभिमन्त्रणा- --- ना. [सं.] --- १. मन्त्रणाद्वारा संस्कार गरिने क्रिया। २. निम्तो; निमन्त्रण; आमन्त्रण।
अभिमन्त्रित- --- वि. [सं.] --- १. मन्त्रद्वारा संस्कार गरिएको। २. बोलाइएको; आमन्त्रित; निमन्त्रित।
अभिमन्यु- --- ना. [सं.] --- सुभद्राको कोखबाट जन्मेका र कौरवको चक्रव्यूह तोड्ने, महाभारतप्रसिद्ध अर्जुनका वीर छोरा।
अभिमान- --- ना. [सं.] --- १. आफ्नो मान, प्रतिष्ठा, सत्ता आदिको कल्पना वा ज्ञान। २. मान, प्रतिष्ठा, योग्यता आदिका सम्बन्धमा मनमा हुने प्रायः अनुचित धारणा; सेखी; घमन्ड; तुजुक; अहमत्याईं; अहङ्कार। ३. आफूले आफैंलाई ठुलो सम्झेर अरूका अगाडि फुइँ लाउने काम; आत्मश्लाघा; आत्मप्रशंसा।
अभिमानी- --- वि. --- १. अभिमान गर्ने; सेखी गर्ने; घमन्डी। २. आफ्नो प्रशंसा आफैं गर्ने; आत्मरलाघी।
अभिमुख- --- वि. [सं.] --- १. सामुन्ने फर्केको; सम्मुखमा पर्ने; प्राङ्मुख। २. पूर्वतिर फर्केको। ना. यो. ३. सामुन्ने; मुखेन्जी; नजिक।
अभिमुखी- --- ना. [सं.] --- १. बौद्ध धर्मअनुसार दशभूमि र त्रयोदश भूमिको छैटौँ भूमि। वि. २. अभिमुख भएको; सामुन्ने वा अगाडि फर्केको; अभिमुख। ३. योजनात्मक रूपले कुनै विषयमा विशेष जानकारी गराइएको।
अभिमुखीकरण- --- ना. --- १. अघि सार्ने काम; सामुन्ने राख्ने काम; प्राङ्मुखीकरण। २. कुनै अनुशासन, शास्त्र वा सिद्धान्तमा नयाँ मत, प्रविधि वा शिल्पलाई प्रस्तुत गर्ने कार्य। ३. सामूहिक रूपले रहेका शिक्षार्थीहरूलाई विशेषज्ञहरूद्वारा कुनै खास खास विषयमा विशेष जानकारी दिने वा त्यसको प्राविधिक पक्षमा गरिने शिक्षण; प्रशिक्षण; तालिम।
अभियन्ता- --- ना. [सं.] --- इन्जिनियर।
अभियन्त्रण- --- ना. [सं.] --- १. अभियन्ता वा इन्जिनियरको काम। २. यन्त्र वा यान्त्रिकी विद्या; इन्जिनियरिङ।
अभियाचन- --- ना. [सं.] --- आफ्नो इष्टसिद्धि वा प्राप्तिका लागि कसैसित प्रार्थना गर्ने काम; माग्ने काम; माग।
अभियान- --- ना. [सं.] --- १. कुनै विशिष्ट कार्य, निश्चित उद्देश्य वा लक्ष्य प्राप्त गर्न प्रायः सामूहिक रूपमा गरिने प्रयास। २. युद्धका लागि गरिने सैनिक यात्रा; सेनाद्वारा गरिने चढाइ, आक्रमण; धावा ३. पहाडपर्वत आदिमा चढ्ने काम; आरोहण। ४. नजिक आउने वा जाने काम।
अभियुक्त- --- वि. [सं.] --- १. अभियोग लागेको; दोष लागेको; बात लागेको। २. कुनै काममा लागेको; काममा व्यस्त रहेको। ३. ज्ञानी; विद्वान्।
अभियोक्ता- --- वि [सं.] --- १. कसैका उपर अभियोग लगाउने वा अपराधको दोषारोपण गर्ने; वादी। २. शत्रु; वैरी।
अभियोग- --- ना. [सं.] --- १. कसैलाई लगाइने अपराधको दोषारोपण; फत्तुर; आरोप; दोष; फरेब। २. युद्धका निम्ति गरिने चढाइ; आक्रमण। ३. उद्योग; अध्यवसाय।
अभियोग पत्र- --- ना. --- कसैलाई सम्बन्धित कार्यालयबाट कुनै अभियोग लगाई दिइएको वा लेखिएको जनाउपत्र।
अभियोगाधीन- --- वि. --- अदालतमा अभियोगसम्बन्धी कारबाई चलिरहेको; दोष वा अभियोगको निर्णय भइनसकेको।
अभियोगी- --- वि. --- १.अभियोग लगाउने; दोषारोपण गर्ने; वादी। २. अभियोग लागेको; दोषारोपण गरिएको।
अभियोजन- --- ना. [सं.] --- १. ठुलो योजना बनाउने कार्य। २. कसैका उपर फौजदारी मामिला चलाउने क्रिया।
अभिराम- --- वि. [सं.] --- अति राम्रो; ज्यादै सुन्दर; अत्यन्त मनोहर।
अभिरुचि- --- ना. [सं.] --- कुनै विषय वा वस्तुप्रति भएको तीव्र रुचि; चाह; अभिलाषा; इच्छा।
अभिरुचित- --- वि. --- सबैबाट रुचाइने; प्यारो गरिने (व्यक्ति); प्रेम गरिने (मानिस); प्रेमी; आसक।
अभिलषित- --- वि. [सं.] --- इच्छा गरिएको; चाह राखिएको; वाञ्छित।
अभिलाष/अभिलाषा- --- ना. [सं.] --- कुनै विषय वा वस्तुप्रतिको तीव्र चाहना; इच्छा; वाञ्छा; कामना।
अभिलाषी- --- वि. --- अभिलाषा गर्ने; इच्छा गर्ने; चाहना राख्ने; कामना गर्ने।
अभिलिखित- --- वि. [सं.] --- विशेष रूपमा लेखिएको; धातु, शिला आदिमा खोपिएको।
अभिलेख- --- ना. [सं.] --- १. सुन, तामाका पाता वा ढुङ्गा आदिमा कुनै महत्त्वको विषय लेखिएको वा कपिएको लेख; विविध महत्त्वका सामग्री भएको प्राचीन लेख। २. कुनै विषयको प्रामाणिक लेख वा रेकर्ड; प्रामाणिक लेख; लेखोट।
अभिलेख अदालत- --- ना. --- मुद्दाका अभिलेखहरू राखिने अदालत।
अभिलेखन- --- ना. --- १. कागज, पातो, धातु, पाषाण आदिमा कुनै महत्त्वपूर्ण कुरा लेख्ने काम; अभिलेख वा रेकर्ड राख्ने काम। २. लेख; लेखोट; धातु, शिला आदिमा लेखिएको वा खोपिएको विषय।
अभिलेख सङ्ग्रहालय- --- ना. --- प्राचीन हस्तलिखित ग्रन्थ एवं पुरातात्त्विक वस्तुहरूको सङ्ग्रह गरिएको घर।
अभिलेखालय- --- ना. --- १. अभिलेख राखिने घर वा कोठा। २. मिसिल जम्मा गरेर राखिने अड्डा; मिसिल फाँट।
अभिलेखी- --- वि. [सं.] --- अभिलेखसम्बन्धी; अभिलेखको।
अभिलेखी प्राकृत- --- ना. --- अशोक, कनिष्क, रुद्रदामन आदिका अभिलेखहरूमा पाइएको प्राकृत भाषा।
अभिवक्ता- --- ना. [सं.] --- १. वादी र प्रतिवादीका पक्षबाट कुनै मुद्दामामिलाका सम्बन्धमा अधिकारपूर्वक बोल्ने व्यक्ति (प्लिडर)। २. अधिवक्ताभन्दा तल्लो र अधिकर्ताभन्दा उपल्लो तहको वकिल।
अभिवन्दन/अभिवन्दना- --- ना. [सं.] --- १. आदर एवम् सम्मानपूर्वक गरिएको प्रणाम; विनयपूर्वकको नमस्कार। २. स्तुति; प्रशंसा।
अभिवन्दनीय/अभिवन्दद्य- --- वि. --- अभिवन्दना गर्न लायक; आदर तथा सम्मान गर्नुपर्ने।
अभिवादक- --- वि. [सं.] --- अभिवादन गर्ने; सम्मानपूर्वक प्रणाम गर्ने; विनयपूर्वक नमस्कार गर्ने।
अभिवादन- --- ना. [सं.] --- १. ढोग; नमस्कार; प्रणाम। २. ठुलाबडा वा सम्माननीय व्यक्तिहरूलाई गरिने आदरभाव। ३. शुभकामना; बधाई। ४. प्रशंसा; स्तुति।
अभिवृत्ति- --- ना. [सं.] --- १. आन्तरिक विचार वा धारणा। २. कुनै वस्तुप्रतिको मानसिक दृष्टिकोण।
अभिवृद्धि- --- ना. [सं.] --- १. तल्लो तहबाट माथिल्लो तहमा वृद्धि हुने काम। २. थोरैबाट धेरै हुने स्थिति। ३. उन्नति; बढिबढाउ। ४. सामान्य अवस्थाबाट विशेष अवस्थामा पुग्ने प्रक्रिया।
अभिव्यक्त- --- वि. [सं.] --- राम्ररी व्यक्त गरिएको; राम्रोसँग प्रकट गरिएको; अभिव्यक्ति दिइएको।
अभिव्यक्ति- --- ना. [सं.] --- १. विषयवस्तुको अनुभूति वा हृदयमा पलाएको भावना प्रकट गर्ने क्रिया। २. शब्द, चेष्टा आदिद्वारा मनको भाव वा विचारलाई व्यक्त गरिने क्रिया।
अभिव्यक्तिवाद- --- ना. --- रसको उत्पत्ति, भुक्ति आदि नभएर अभिव्यक्ति हुन्छ भन्ने संस्कृत साहित्यशास्त्रको सिद्धान्त।
अभिव्यञ्जक- --- वि. [सं.] --- १. मनको भाव वा विचार प्रकट गर्ने; प्रकाशित गर्ने; व्यक्त गर्ने। २. शब्द, वाक्य आदिद्वारा आन्तरिक अर्थको अभिव्यञ्जना गर्ने।
अभिव्यञ्जन- --- ना. [सं.] --- आफ्नो मनको विचार वा भाव सोझो ढङ्गले व्यक्त नगरी घुमाएर व्यक्त गरिने वा भनिने भाव, गुण वा अवस्था।
अभिव्यञ्जना- --- ना. [सं.] --- १. कुनै शब्द वा वाक्यद्वारा कुनै कुरो सोझो र सरल ढङ्गले प्रकट नगरी व्यङ्ग्यात्मक वा ध्वन्यात्मक रूपले व्यक्त गर्ने भाव, गुण, प्रक्रिया वा अवस्था। २. विषयवस्तुको हृदयमा परेको कलात्मक छाप वा प्रभाव।
अभिव्यञ्जनावाद- --- ना. --- कुनै पनि कविता वा कला कवि वा कलाकारको बाहिरी वस्तुजगत्भन्दा अन्तर्मनका अवस्थाको प्रस्फुटन हो भन्ने सिद्धान्त; कला र अभिव्यञ्जनालाई अभिन्न मान्ने र अभिव्यञ्जनालाई सहजानुभूति मान्ने मत वा सिद्धान्त ।
अभिव्यञ्जनावादी- --- वि. --- अभिव्यञ्जनावादमा विश्वास गर्ने; अभिव्यञ्जनावादको अनुयायी।
अभिव्याप्ति- --- ना. [सं.] --- सबैतिर फैलिने वा ढाकिने स्थिति; सर्वव्यापकता।
अभिशङ्का- --- ना. [सं.] --- १. कुनै विषय वा वस्तुप्रतिको सन्देह; शङ्का; अविश्वास। २. डर; भय; त्रास । ३. आरोप; अभियोग।
अभिशप्त- --- वि. [सं.] --- बेसरी सरापिएको; सराप दिइएको; सराप्ने काम गरिएको; शापित।
अभिशाप- --- ना. [सं.] --- १. कुनियतपूर्वक गरिएको गाली; सराप; शाप। २. फत्तुर; दोष; फरेब; आरोप। ३. बात; कलङ्क।
अभिशून्य- --- ना. [सं.] --- १. अदालतले गरेका निर्णयलाई रद्द गर्ने क्रिया। २. मनमा कुनै किसिमको चिन्ता, ताप आदि नलिने किसिम।
अभिशून्यीकृत- --- वि. --- अदालतले गरेको निर्णय रद्द गरिएको वा खाली गरिएको।
अभिश्रुति- --- ना. [सं.] --- अपनिहिति स्वरसँग त्यसभन्दा पूर्वगामी वा पश्चगामी स्वरको समीभवन।
अभिषिक्त- --- वि. [सं.] --- १. अभिषेक गरिएको; सेचन गरिएको। २. राज्याभिषेक गरिएको; राजतिलक दिइएको। ३. राजसिंहासनमा बसाइएको।
अभिषेक- --- ना. [सं.] --- १. पानी छर्कने वा सेचन गर्ने काम; सिञ्चन। २. स्नान गर्ने वा नुहाउने काम । ३. विधिपूर्वक मन्त्र पढेर राजपदमा आरूढ गराउने काम। ४. यज्ञका समाप्तिपछि अभिमन्त्रित जलले स्नान गर्ने काम । ५. शिवलिङ्गमाथि जलधाराबाट पानी चुहाउने काम; रुद्राभिषेक। ६. रोगव्याधिको निवारण वा शान्ति र मङ्गलका निम्ति मन्त्र पढेर कुश, फूल आदिले जल छर्कने काम।
अभिषेचन- --- ना. [सं.] --- हे. अभिषेक।
अभिषेचनीय- --- वि. --- १. अभिषेचन गर्न लायक; राज्याभिषेक गर्न योग्य। २. मङ्गल कलशका पानीले सेचन गर्न लायक।
अभिसार- --- ना. [सं.] --- १. सैनिकले गरेको आक्रमण; हमला। २. प्रेमी वा प्रेमिकासँग भेट गर्नका निम्ति सङ्केत गरिएको वा पूर्वनिश्चित ठाउँमा जाने क्रिया।
अभिसारण- --- ना. --- १. नजिक वा छेउमा जाने काम। २. प्रियसँग भेट्नका निम्ति जाने काम; सङ्केतस्थलमा जाने काम।
अभिसारिका- --- ना. --- सङ्केत गरिएको वा पूर्वनिश्चित ठाउँमा प्रेमीसँग भेट गर्न जाने नायिका।
अभिसारी- --- वि. --- १. कुनै कार्य आदिका निमित्त सहायक; कार्यसाधक। २. सङ्केत गरिएको वा पूर्वनिश्चित ठाउँमा भेट गर्न जाने। ३. आक्रमणकारी; हमला गर्ने।
अभिसूचक- --- ना. [सं.] --- विभिन्न कुरा वा विषयको चर्चा वा उल्लेख कहाँ कहाँ भएको छ, तत्सम्बन्धी स्रोत तथा सङ्केतहरू दिइएको कुनै विषयको वर्णानुक्रमिक सूची।
अभिसूचना- --- ना. [सं.] --- कुनै आधिकारिक रूपमा प्रकाशित भएको सूचना; अधिसूचना।
अभिहरण- --- ना. [सं.] --- १. नजिक वा सामुन्ने ल्याउने काम। २. हाजिर वा उपस्थित गराउने काम। ३. कुनै वस्तु लिएर भाग्ने अथवा हरण गर्ने काम वा अवस्था।
```
-------------------

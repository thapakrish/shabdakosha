-------------------
```
आत्मवञ्चक --- वि. --- आफूले आफैँलाई ठग्ने वा धोका दिने।
आत्मवञ्चना- --- ना. --- आफूले आफैलाई ठग्ने काम; आफूले आफैंलाई धोका दिने क्रिया।
आत्मवाद- --- ना. --- अध्यात्मवाद।
आत्मवादी --- वि. --- आत्मवादसम्बन्धी; आत्मवादको अनुयायी।
आत्मविक्रय- --- ना. --- आफूले आफैंलाई बेच्ने क्रिया; आफ्नो स्वतन्त्रतालाई बेच्ने काम।
आत्मविक्रयी- --- वि. --- आफूलाई आफैंले बेच्ने।
आत्मविचार- --- ना. --- आत्मतत्त्वसम्बन्धी मनन वा चिन्तन; आध्यात्मिक विवेचना वा विश्लेषण।
आत्मविद्या- --- ना. --- आत्मासम्बन्धी ज्ञान गराउने शास्त्र वा उपदेश; अध्यात्मविद्या; ब्रह्मविद्या; वेदान्तशास्त्र।
आत्मविश्वास --- ना. --- आफ्ना कार्य, योग्यता, सामर्थ्य, सिद्धान्त आदिको सत्यता र उपयुक्तताका सम्बन्धमा आफूलाई हुने दृढ निश्चय; आफ्नै विश्वास वा भरोसामा रहने काम।
आत्मविश्वासी- --- वि. --- आफ्नो सोचाइ वा काम गराइप्रति आफैं विश्वास गर्ने; आत्मविश्वास भएको।
आत्मविस्मृति- --- ना. --- आफूले आफैँलाई एकदमै बिर्सने वा भुल्ने काम।
आत्मवृत्तान्त- --- ना. --- आत्मकथा।
आत्मशुद्धि- --- ना. --- १. आत्माको शुद्धि; आत्मालाई पवित्र राख्ने काम; आत्मसंस्कार। २. मनको पवित्रता; चित्तशुद्धि। ३. आफूलाई सधैं सफा, सुग्घर वा शुद्ध राख्ने काम; देहशुद्धि।
आत्मश्लाघा- --- ना. --- आफैंले गरिने आफ्नो प्रशंसा; आत्मप्रशंसा।
आत्मश्लाघी- --- वि. --- आफ्नो प्रशंसा आफैं गर्ने; आत्मप्रशंसक।
आत्मसंयम- --- ना. --- आफ्ना खराब इच्छा तथा वासना आदिलाई दबाएर नीतिसङ्गत आचरण गर्ने काम; मन तथा इन्द्रियलाई वशमा राख्ने काम।
आत्मसंयमी- --- वि. --- आफ्नो मन तथा इन्द्रियलाई वशमा राख्ने; आत्मसंयम गर्ने।
आत्मसन्तोष- --- ना. --- आफूदेखि आफैं सन्तुष्ट हुने काम; स्वयम् हुने सन्तोष।
आत्मसमर्पण- --- ना. --- २. पूरै अर्काको अधीन वा वशमा रहने काम। २. युद्धका अवसरमा विजेतापक्षको अधीनता स्विकार्ने काम। ३. आफूलाई आफ्ना सारा शक्तिसहित कुनै काममा लगाउने काम।
आत्मसात्- --- वि. --- १. पूरै आफ्नो अन्तर्गत ल्याइएको। २. आफूमा गाभिएको; आफूमा मिलाइएको।
आत्मसिद्ध- --- वि. --- आफैंआफ हुने; विनाप्रयास हुने; स्वयंसिद्ध।
आत्मसिद्धि- --- वि. --- १. आत्मा वा परमात्माको सम्यक् ज्ञान। २. मोक्ष; मुक्ति।
आत्मस्तुति- --- ना. --- आत्मप्रशंसा; आत्मश्लाघा।
आत्महत्या- --- ना. --- आफूले आफैंलाई मार्ने काम; जानी जानी आफैंले आफ्नो हत्या गर्ने काम; आत्मघात।
आत्मा- --- ना. [सं.] --- १. शरीरमा रहेमा त्यसलाई जीवित राख्ने र क्रियाशील बनाउने तथा नरहेमा निष्क्रिय वा मुर्दा बनाउने अविनाशी, अतीन्द्रिय र अभौतिक शक्ति। २. मन वा अन्तःकरणका व्यापारको ज्ञान गराउने सत्ता; जीवात्मा। ३. सत्, चित् र आनन्दसम्बन्धी पदार्थ; चैतन्य तत्त्व। ४. मन; चित्त; हृदय। ५. कुनै वस्तुको गूढ वा सार तत्त्व। (शब्दको आत्मा, काव्यको आत्मा इ.)।
आत्मानन्द- --- ना. --- आत्माको ज्ञान वा आत्मामा लीन भएर प्राप्त हुने आनन्द।
आत्मानुभव- --- ना. --- १. स्वयम् प्राप्त अनुभव। २. आत्माको अस्तित्वको अनुभव।
आत्मानुभूति- --- ना. --- १. आत्माको स्वरूप आदिका सम्बन्धमा हुने अनुभव वा ज्ञान; आत्मज्ञान; आत्मबोध। २. आफैंआफ हुने अनुभूति।
आत्माभिमान- --- ना. --- आफ्नो सम्मान र प्रतिष्ठाको विचार; आफ्नो मानअपमानको ज्ञान; स्वाभिमान; आत्मगौरव।
आत्माभिमानी- --- वि. --- आफ्नो इज्जत र प्रतिष्ठा राख्ने; स्वाभिमानी।
आत्माभिमुख- --- वि. --- आत्मातर्फ उन्मुख; अन्तर्मुख।
आत्माराम- --- ना. --- आफ्नै आत्मामा लीन हुने वा आत्मज्ञानले तृप्त योगी; आत्मज्ञानी; आत्मज्ञानद्वारा आनन्दमग्न भएको व्यक्ति।
आत्मालोचना- --- ना. --- १. आफैंले आफूमा भएका गुणदोषहरूको बारेमा गरिने आलोचना वा मूल्याङ्कन। २. साम्यवादी दलका कार्यकर्ताहरूलाई अनुशासित तुल्याउनका निम्ति आफ्नो भुल आफैंले प्रकाशमा ल्याउन प्रत्येक बैठकमा गरिने गुणदोषको विवेचना।
आत्मावलम्बी- --- ना. --- अरू कसैको आश्रयमा नरहेर आफ्नै भरोसामा काम गर्ने व्यक्ति।
आत्मिक- --- वि. [सं.] --- १. आत्मासम्बन्धी; आत्माको । २. आफ्नो; आफूसँग सम्बन्धित; निजी। ३. मनसम्बन्धी; मानसिक। ४. ज्यादै नजिकको।
आत्मिकता- --- ना. --- १. आत्मिक हुने अवस्था वा भाव।
आत्मीय- --- वि. [सं.] --- १. आत्मासम्बन्धी; आत्मासँग मिल्ने। २. निजी; आफ्नो। ३. आफ्नो पक्षको। ना. ४. आफ्नो मानिस। ५. नातेदार; इष्टमित्र; कुटुम्ब । ६. मन मिलेको व्यक्ति।
आत्मीयता- --- ना. --- १. आत्मीय हुनाको अवस्था वा भाव; आत्मीयपन; आफ्नोपन। २. हार्दिकता; मैत्रीभाव।
आत्मोत्सर्ग- --- ना. [सं.] --- अर्काको भलाइका निम्ति आफ्ना सुखदुःखहरूको ख्याल नगर्ने काम; परोपकारका निम्ति आफ्नो जीवन सुम्पने क्रिया; आत्मत्याग; आत्मबलिदान।
आत्मोद्धार- --- ना. [सं.] --- १. आफ्नो आत्मालाई सांसारिक बन्धनबाट मुक्त गर्ने क्रिया। २. ब्रह्ममा मिल्ने क्रिया; मोक्ष।
आत्मोन्नति- --- ना. [सं.] --- १. आत्माको उन्नति। २. आफैंआफ गरिने आफ्नो तरक्की। ३. मनोबललाई बढाउने काम।
आत्मोन्नति बिदा --- ना. --- विश्वविद्यालयजस्ता शैक्षिक निकायका शिक्षकहरूले खास सेवाअवधि पूरा गरेपछि आत्मोन्नतिका लागि गरिने अध्ययन, अनुसन्धान कार्यका निम्ति पाउन सक्ने नियमानुसारको एकबर्से वा तोकिएको अवधिको बिदा।
आत्मोपजीवी- --- वि. [सं.] --- आफ्नै परिश्रमबाट जीविका चलाउने; स्वावलम्बी।
आत्रामात्रा- --- ना. [(द्वि.) मात्रा] --- जेजति भएको खिच्रीमित्री; सानोतिनो चिजबिज; खत्र्याकखुत्रुक; जेतेमेते।
आत्रेय- --- वि. [सं.] --- १. अत्रि गोत्र भएको; अत्रि गोत्रमा जन्मिएको। ना. २. अत्रिका छोरा दत्तात्रेय।
आत्रेय गोत्र- --- ना. --- दुवाडी, दुलाल, पौडेल, पानी-पोखरेल आदिको वंश परिचयात्मक नाम।
आत्रेयी- --- ना. --- १. अत्रि गोत्रमा जन्मिएकी स्त्री। २. वेदान्तविद्यामा निपुण एक प्रसिद्ध विदुषी। ३. ऋतुमती वा रजस्वला स्त्री।
आदत- --- ना. [अ.] --- १. अभ्यास। २. स्वभाव; प्रकृति। ३. बानी; बेहोरा; आचरण; लत; व्यवसाय।
आदम- --- ना. [अ.] --- १. इसाई, मुसलमान र यहुदीहरूका अनुसार मानवजाति उत्पन्न गर्ने आदिपुरुष; हिन्दूहरूका मनुको समकक्ष सृष्टिका आदिमनुष्य वा व्यक्ति। २. आदमका सन्तान वा मनुष्य।
आदमारा- --- ना. --- लेक र बेसीका बिचको बस्ती बस्ने भाग; कछाडको बस्ती।
आदमी- --- ना. [अ.] --- आदमका वंशज वा सन्तान; मनुष्य; मानव।
आदर- --- ना. [सं.] --- १. कुनै व्यक्तिमा गरिने सम्मान वा सत्कारको भाव। २. मानभाउ; कदर। ३. कुनै व्यक्तिप्रति अनुराग वा स्नेहका दृष्टिले गरिने सत्कार। ४. प्रतिष्ठा; इज्जत।
आदरणीय- --- वि. --- आदर गर्न योग्य, सम्माननीय।
आदरपत्र- --- ना. --- इमानदारीसाथ राम्रो काम गर्ने कर्मचारी वा समाजसेवीलाई कुनै सङ्घ, संस्था, सरकार आदिबाट दिइने प्रशंसापत्र।
आदरभाउ- --- ना. --- सत्कार; मानभाउ; इज्जत; प्रतिष्ठा।
आदरभाव- --- ना. --- आदरभाउ ।
आदरार्थी- --- वि. [सं.] --- १. आदर जनाउन प्रयोग गरिने; आदर बुझाउने (व्याकरणका विभिन्न रूपायक प्रत्यय वा बहुवचन, उदा.- तिमी जाऊ, तपाईं जानुहोस्, हजुर पाल्नुभयो, मौसुफको फिर्ती सवारी भयो इ.)। २. आदर खोज्ने; आदरको अभिलाषा राख्ने।
आदर्श- --- ना. [सं.] --- १. रूप, गुण र विचारको अनुकरण गर्न सुहाउँदो व्यक्ति, पदार्थ वा सिद्धान्त। २. कुनै वस्तु वा क्रियाको पूर्णता तथा उत्तमताको खास नमुना वा स्तर । ३. ऐना। ४. टीका; व्याख्या। वि. ५. सत् र न्यायी स्वभाव भएको (व्यक्ति)।
आदर्श जनसङ्ख्या- --- ना. --- रूप, गुण, शील, स्वभाव आदि मानवमुखी भएका जनताहरूको सङ्ख्या; रोग, शोक र भोकले नसताइएका जनताहरूको समूह।
आदर्शवाद- --- ना. --- मानिसले सधैं आदर्श वा असल कुरालाई लक्ष्य गरेर त्यसको सिद्धि वा प्राप्तिका निम्ति काम गरेमा संसार अवश्य नै सुन्दर र सुखद हुनेछ भन्ने सिद्धान्त; त्यस्तो गुणसम्पन्न रूपमा विभूषित साहित्यिक रचना गर्ने प्रवृत्ति।
आदर्शवादिता- --- ना. --- आदर्शवादमा हुने गुण वा त्यसको स्वरूप; आदर्शवादको नीतिनियम।
आदर्शवादी- --- वि. --- आदर्शवादलाई मान्ने; आदर्शवादको अनुयायी।
आदर्शविज्ञान- --- ना. --- कल्पना आदिबाट विवेचना गरिने विज्ञानको एक शाखा।
आदर्शीकरण- --- ना. --- कुनै वस्तु वा कार्यलाई आदर्शका रूपमा प्रस्तुत गर्ने क्रिया वा प्रक्रिया।
आदाता- --- वि. [सं.] --- लिने वा ग्रहण गर्ने; प्राप्त गर्ने; प्रापक।
आदान- --- ना. [सं.] --- लिने वा प्राप्त गर्ने काम; स्वीकार।
आदानप्रदान- --- ना. --- लिनेदिने काम; लेनदेन।
आदि- --- ना. [सं.] --- १. थालनी; सुरु; प्रारम्भ; आरम्भ। २. यस्तै किसिमले अरू वा बाँकी पनि सबै; इत्यादि। वि. ३. पहिलो; प्रथम। ४. सुरुको; प्रारम्भिक। ५. मुख्य; प्रधान।
आदिकवि- --- ना. --- प्रथम महत्त्वपूर्ण वा प्रभावशाली कवि; परम्परा खडा गर्ने प्रारम्भका कवि (संस्कृतका वाल्मीकि, नेपालीका भानुभक्त, अङ्ग्रेजीका चौसर इ.)।
आदिकारण- --- ना. --- १. सृष्टिको मूलकारण वा हेतु। २. ईश्वर वा प्रकृति।
आदित्य --- ना. [सं.] --- १. सूर्य; रवि । २. कश्यपका अदितिपट्टिका सन्तान; देवता।
आदित्यवार- --- ना. --- आइतबार, रविवार।
आदिनाथ- --- ना. [सं.] --- १. शिव; महादेव। २. काठमाडौँदेखि दक्षिणतिर चोभार नामक स्थानमा रहेको बुद्धमूर्ति; आदिबुद्ध। (यिनी मत्स्येन्द्रनाथका गुरु मानिन्छन्)।
आदिनूतनाश्म युग- --- ना. [सं.] --- चार करोड पचास लाख वर्ष पहिले प्रारम्भ भएको युग।
आदिपुरुष- --- ना. [सं.] --- १. सृष्टिका पहिला पुरुष; मनु। २. कुल, गोत्र वा वंशको पहिलो व्यक्ति; कुलपुरुष। ३. पुर्खा। ४. विष्णु। ५. परमेश्वर।
आदिभूत- --- वि. [सं.] --- सुरुमा पैदा भएको; प्रारम्भमा उत्पन्न भएको।
आदिभूमि- --- ना. [सं.] --- १. कुनै जाति, व्यक्ति वा वस्तु जन्मेको मुख्य ठाउँ; उद्भव भूमि। २. सुरुको ठाउँ।
आदिम- --- वि. [सं.] --- १. पहिलो; प्रथम; आदिकालीन; प्राक्कालीन। २. प्राचीन; पुरानो।
आदिम जाति- --- ना. --- कुनै देशमा सबैभन्दा पहिले बसोबास गर्ने मानव-जाति।
आदिमता- --- ना. [सं.] --- आदिम हुनाको भाव, अवस्था वा स्थिति।
आदिमतापरक --- वि. --- पुराकथा, दन्त्यकथा र साहित्यलाई निकटतम ठान्ने र साहित्यको अध्ययनमा आदिम संस्कृतिमा अन्तर्निहित आद्यस्वरूपको महत्त्व देखाउने (समालोचना आदि)।
आदिवासी- --- ना. [सं.] --- कुनै भूभाग, देश वा स्थानमा पहिलेदेखि नै बसोबास गरिआएको जाति; आदिम निवासी; आदिम जाति।
आदिशक्ति- --- ना. [सं.] --- १. महामाया; दुगदिवी। २. शक्तिसिद्धान्तका अनुसार सृष्टिको आदितत्त्व मानिएकी देवी।
आदिष्ट- --- वि. [सं.] --- आदेश दिइएको; आज्ञा प्राप्त गरेको; अह्राइएको।
आदिस्वरलोप- --- ना. [सं.] --- शब्दका अगिल्तिरको स्वर लोप हुने क्रिया (जस्तै- अभ्यन्तर > मित्र, अधैया > धैया (धान) इ.)।
आदिस्वरागम- --- ना. [सं.] --- कुनै शब्दका अगाडि स्वर थपिने क्रिया (स्कुल > इस्कुल, स्नान > इस्नान इ.)।
आदी- --- वि. [अ.] --- कुनै काम वा कुरा गर्ने आदत बसेको; बानी परेको; अभ्यस्त ।
आदेना- --- ना. --- जौको जस्तो बोट हुने एक प्रकारको अन्न; जई।
```
-------------------
```
अदप/अदब- --- ना. [अ. अदब] --- १. आदरणीय जनप्रतिको मानमर्यादा; ठुलाबडाको आदरभाउ। २. काइदा र तरिका पुऱ्याई गरिने व्यवहार; शिष्टाचार । ३. आफूभन्दा माथिल्ला तहका व्यक्तिको प्रभावमा हुने सङ्कोच वा डर; अनुशासन।
अदम्भ- --- ना. [सं.] --- घमण्डको अभाव।
अदम्य- --- वि. [सं.] --- १. कुनै किसिमले पनि आफ्नो वशमा पार्न नसकिने; दबाउन वा दमन गर्न नसकिने; केही गर्दा पनि तह नलाग्ने। २. खुब बलियो।
अदर्शन- --- ना. [सं.] --- १. देखिन नसक्ने हुनाको भाव; दर्शनको अभाव। २. लोप; अलप। ३. नाश; विलय।
अदल१- --- ना. [अ.] --- १. इन्साफ; सदाचारको नियम। २. मुलुकी ऐनको एक महल।
अदल२- --- वि. [सं.] --- हे. अदलीय।
अदलबदल- --- ना. [अ.] --- १. समय, मान्यता, मूल्य आदिमा देखा पर्ने फेरबदल; परिवर्तन; हेरफेर। २. सट्टापट्टा। ३. फेरफार।
अदलाबदली/अदलीबदली- --- ना. --- साटासाट वा साटफेर।
अदलीय- --- वि. [सं.] --- १. कुनै दल वा पार्टीसित सम्बन्ध नभएको; दल वा पार्टीको पछि नलागेको; निर्दलीय। २. दलविहीन; बियाँ, दानु नभएको; अदल।
अदा- --- ना. [अ.] --- १. चुक्ता वा फछ्र्योट । २. हाउभाउ, भावभङ्गी। ३. रूप; सौन्दर्य।
अदाच्छे- --- वि. [सं.अलक्ष] --- ज्यादै धनी; धनाढ्य।
अदायगी- --- ना. [अ.] --- रिन वा दिएको कुरो चुक्त्याउने वा भुक्तान गर्ने काम।
अदालत- --- ना. [अ.] --- १. मुद्दामामिलामा न्यायइन्साफ गर्न राखिएको अड्डा। २. मुद्दामामिलाको इन्साफ गर्ने अधिकार पाएका व्यक्तिहरूको इजलास।
अदालतको मानहानि- --- ना. --- अदालतमा इजलास चलेको वा मुद्दाको बहस भएको बेलामा अदालतको वा अदालतका कर्मचारीको बेइज्जत हुने गरी गरिने कानुनविपरीत गालीगोफ्ता; अदालतका मर्यादामाथिको बेइज्जती।
अदालत तहसिल --- ना. --- अदालतको फैसलाअनुसार उठतीपुठती आदिको काम गर्ने एक अड्डा।
अदालती- --- वि. [अ. अदालत+ई] --- १. अदालतसम्बन्धी; अदालतको। २. अदालतमा काम गर्ने। ३. मुद्दा लड्ने वा लडाउने; झेली।
अदालती जाँच- --- ना. --- अदालतले कानुनअनुसार आवश्यक जाँचबुझ गर्ने काम; अदालतका कर्मचारीद्वारा कानुनका आधारमा नियमपूर्वक गरिने जाँचबुझ ।
अदालती बन्दोबस्त- --- ना. --- न्यायपालिकाको प्रशासनिक व्यवस्था; न्यायपालिकाको प्रशासनिक व्यवस्थाका निम्ति मुलुकी ऐनमा व्यवस्था भएको एक खण्ड।
अदालती लिखत- --- ना. --- अदालतमा पेस भएका फिरादपत्र, प्रतिउत्तरपत्र आदि कागजात ।
अदिति- --- ना. [सं.] --- पुराण आदि अनुसार कश्यप ऋषिकी पत्नी; देवता वा आदित्यकी माता।
अदीक्षित- --- वि. [सं.] --- दीक्षा नलिएको; दीक्षा प्राप्त नगरेको।
अदुवा- --- ना. [प्रा. अद्द८ सं. आर्द्रक] --- १. झन्डै बेसारको जस्तो बोट र पात भई भुईंमनि पिरा गाना फल्ने एक वनस्पति। २. मसला वा औषधिका प्रयोगमा आउने उक्त गानु।
अदुवापाने --- वि. --- गोडाका सबै औंला बुढी औंलातिर र बुढी औंलाचाहिँ भित्रतिर फर्केको (खुट्टा, मान्छे आदि); अदुवाको पानाजस्तो।
अदूरदर्शिता- --- ना. [सं.] --- अदूरदर्शी हुनाको गुण, स्वभाव वा स्थिति।
अदूरदर्शी- --- वि. [सं.] --- १. टाढा नहेर्ने वा नदेख्ने; नजिकको कुरा मात्र देख्ने वा हेर्ने; अल्पदर्शी। २. पछिको सोचविचार नगर्ने; भविष्यको कुरा नसोच्ने; तत्कालको फाइदा मात्र विचार गर्ने। ३. पृष्ठभूमि वा परिणामबारे ध्यान नदिने। ४. सोचसमझ नभएको; स्थूलबुद्धि।
अदूषित- --- वि. [सं.] --- १. दोष नभएको; निर्दोष। २. चोखो; शुद्ध; पवित्र।
अदृश्य- --- वि. [सं.] --- १. नदेखिने; आँखाको पहुँच वा दृष्टिभन्दा परको। २. अगोचर; पञ्च इन्द्रियले ज्ञान गर्न नसकिने। ३. लोप भएको वा लुप्त; हराएको; गायब; अन्तर्ध्यान भएको। ४. अप्रत्यक्ष; परोक्ष। ५. दैवी; ईश्वरीय।
अदृष्ट- --- वि. [सं.] --- १. नदेखिएको; देखा नपरेको; आँखाका अगाडि नपरेको वा नरहेको। २. नदेखिने भएको; लुप्त; गुप्त; गायब। ३. अन्तर्निहित रहेको वा भएको; अन्तर्ध्यान भएको। ना. ४. भाग्य; प्रारब्ध; नियति। ५. जन्मान्तरको वासना; पूर्वजन्मको संस्कार। ६. धर्मअधर्म; पापपुण्य।
अदृष्टपूर्व- --- वि. --- पहिले कहिल्यै नदेखिएको वा नभेटिएको; अभूतपूर्व; अनौठो; विचित्र; विलक्षण; अचम्मको; आश्चर्यजनक; विस्मयकारी।
अदृष्टफल- --- ना. --- पाप अथवा पुण्यको भावी परोक्ष फल; जन्मान्तरका कर्मको परिणाम।
अदृष्टवाद- --- ना. --- खँदिला तर्क वा प्रत्यक्ष प्रमाणविना दैव, प्रारब्ध, परलोक, जन्मान्तर आदि परोक्ष कुरा मान्ने र त्यसको प्रतिपादन गर्ने सिद्धान्त; जन्मान्तरका अदृष्ट कर्मको फल मान्ने सिद्धान्त; भाग्यवाद; प्रारब्धवाद; नियतिवाद।
अदृष्टवादी- --- वि. --- अदृष्टवादलाई मान्ने; प्रारब्धवादी; भाग्यवादी; नियतिवादी; परलोकवादी, जन्मान्तरवादी।
अदेख- --- वि. [अ+देख< प्रा. देक्ख] --- १. नदेखिएको; अप्रत्यक्ष; परोक्ष। ना. २. नदेखिने ठाउँ; अदृष्ट स्थल । ३. हिँड्ने बाटामा नपरी ओल्टेकोल्टे परेको ठाउँ; झट्ट आँखा नपर्ने ठाउँ। ४. अनुपस्थिति; आफू नभएको अवस्था। ५. बुद्धि वा चेतले नभेटेको स्थिति। ६. उपेक्षा।
अदेखा- --- वि. --- १. नदेखेको। २. प्रकाशमा नआएको। ३. गोप्य; लुकेको।
अदेय- --- वि. [सं.] --- दिन नसकिने वा नहुने; दिन लायक नभएको; दिन अयोग्य। (उदा.- दानी व्यक्तिहरूका निम्ति कुनै पनि चिज अदेय हुँदैन- राजा शिविले आफ्ना अङ्गको मासु पनि बाजलाई दान दिएथे।)
अदौरी- --- ना. --- मस्यौरा जस्तै वस्तु।
अद्भुत- --- वि. [सं.] --- १. उदेकलाग्दो; आश्चर्यजनक; अजीवको; विलक्षण; अनौठो; विचित्रको । ना. २. आश्चर्य; अनौठो कुरो । ३. नवरसमध्ये आश्चर्य स्थायीभाव, रोमाञ्च आदि अनुभाव, वितर्क, हर्ष आदि व्यभिचारी भाव र विस्मय स्थायी भावको सम्बन्धबाट उत्पन्न हुने एक रस।
अद्भुतोपमा- --- ना. --- उपमेयमा भएका गुणहरू उपमानमा पनि असम्भव भएको रूपमा वर्णन गरिने एक अलङ्कार; उपमा अल‌ङ्कारको एक भेद।
अद्य- --- क्रि.वि. [सं.] --- आजको दिन; यो दिन; आज।
अद्यतन- --- वि. [सं.] --- १. आजको; आधुनिक; आजका दिनको। २. हालसालको; आजभोलिको; आजकालको; अचेलको।
अद्यतन भविष्यत्- --- ना. --- अहिलेको क्षणदेखि आज रातिको पूर्वार्धसम्मको अवधिलाई ओगट्ने व्याकरणगत काल।
अद्यतन भूत- --- ना. --- अहिलेको क्षणदेखि गएको रातको उत्तरार्धसम्मको समयलाई जनाउने व्याकरणगत काल।
अद्यापि --- क्रि.वि. [सं.] --- १. आजसम्म; आज पनि। २. अझ पनि; अझसम्म पनि। ३. अहिलेसम्म पनि; वर्तमानकालसम्म पनि; यतिखेर पनि। ४. विगत समयका साथै वर्तमान समयमा पनि। (उदा.- दुर्गम पहाडी क्षेत्रमा अद्यापि मुद्राका सट्टा वस्तु विनिमयको प्रथा प्रचलित छ।)
अद्यावधि- --- क्रि.वि. --- १. आजसम्म; आजतक; आजपर्यन्त। २. अहिलेतक; हालसालसम्म। ३. बितेको समयदेखि हालसालको अवधिसम्म; अद्यापि। (उदा.- मल्लकालदेखि चलेका कैयौं जात्रा अद्यावधि प्रचलित छन्।)
अद्यावधिक- --- वि. --- अद्यावधिसम्मको।
अद्रि- --- ना. [सं.] --- १. पहाड, पर्वत । २. हिमाल; हिमाद्रि।
अद्वितीय- --- वि. [सं.] --- १. तुलना गर्न वा भिडाउन सुहाउने अर्को व्यक्ति नभएको; बेजोड; अतुलनीय। २. उम्दा; उत्तम; श्रेष्ठ। ३. अभूतपूर्व ।
अद्वैत- --- वि. [सं.] --- १. तुलना गर्न लायक दोस्रो नभएको; एकाकी; एक्लो। ना. २. द्वैतता वा द्वैधताको अभाव, ऐक्य। ३. परमात्मा र जीवात्माको अभेद वा ऐक्य। ४. परमतत्त्व; ब्रह्म।
अद्वैतता- --- ना. --- अद्वैत (ब्रह्म, परमतत्त्व इ.) को गुण वा विशेषता।
अद्वैतवाद- --- ना. --- सृष्टिमा परब्रह्म वा परमात्मा मात्र सत्य छ र बाँकी सारा विश्व मिथ्या छ भन्ने वेदान्तदर्शन।
अद्वैतवादी- --- वि. --- अद्वैतवादको अनुयायी।
अधः- --- क्रि.वि. [सं.] --- १. निर्दिष्ट रेखा वा ठाउँदेखि तल; मन्तिर; उँधो; तल। ना. २. तल्लो क्षेत्र वा स्थान (पाताल आदि लोक)।
अधःपतन- --- ना. --- २. निर्धारित स्थानबाट तलतिर खस्ने वा झर्ने काम; गिर्ने काम। २. मान मर्यादा, नैतिकता आदिबाट हुने पतन; अधोगति; अवनति; गिराइ। ३. दुर्गति।
अधकट्टी- --- ना. [आधा कट्टी] --- चन्दा, टिकट, रसिद आदिमा लेनदेनको उही बेहोरा दोहोरो लेखी च्यातेर एकातिरको बेहोरा एक पक्षले र अर्कोतिरको बेहोरा अर्को पक्षले लिन मिल्ने गरी व्यवस्था मिलाइएका दुई खण्डमध्ये कुनै एक खण्ड।
आधा कपाल ---  --- (टाउकाको आधा पाटो) दुख्ने रोग; अधा।
अधकल्वाइ- --- ना. [अधकल्चो+आइ] --- अधकल्चो हुनाको किसिम, भाव वा स्थिति।
अधकल्चिनु- --- अ.क्रि. [अधकल्चो+इ+नु] --- अधकल्चो हुनु; आधा मात्र काम हुनु।
अधकल्चो- --- वि. [आधा+काँचो=कल्चो] --- १. आधा पाकेको आधा काँचो; अजकल्चो; अगल्चो। २. अर्धशिक्षित। ३. अधुरो; अपुरो । ४. अधमरो। ५. अपरिपक्व । ६. अधकल्टो; अधपिल्टो।
अधकल्च्याइ- --- ना. [√ अधकल्चि (+आइ)] --- अधकल्चिने क्रिया वा प्रक्रिया।
अधकल्व्याइनु- --- क.क्रि. --- अधकल्चो पारिनु; अधकल्च्याउन लाइनु।
अधकल्च्याउनु- --- प्रे.क्रि. --- अधकल्चो पार्नु; अधकल्चिन लाउनु; अधकल्चिने पार्नु।
अधखुला --- वि. [आधा+खुला] --- १. खुला स्वर 'आ' भन्दा माथि र आधा बन्द स्वर 'ए' भन्दा तल जिब्रो रहेर उच्चरित हुने (स्वर)। २. आधा खुला।
अधन- --- वि. [सं.] --- धन नभएको; निर्धनी; गरिब; तन्नमभगत; कङ्गाल; हरिकङ्गाल; हरिटट्टु ।
अधन्नी- --- ना. [आधा+आनी] --- आधा आनाको सिक्का; दुईपैसे सिक्का; दुईपैसे ढ्याक।
अधपक्का/अधपक्को/अधपाको- --- वि. [प्रा. अद्धपक्को८ सं. अर्धपक्व] --- १. आधा पाकेको आधा नपाकेको; अर्धपक्व। २. अपरिपक्व।
अधपिल्टो- --- वि. [प्रा. अद्ध+पिलुट्ठ< सं. अर्ध+प्लुष्ट] --- १. आधा काम भएको। २. आधा टुक्रा पारिएको। ना. ३. कनिका, चामल, मकै आदि अन्नको आधा फग्ल्याँटो; खंडेउली।
अधबेसुरो/अधबेस्रो- --- वि. [सं.अर्द्ध+बेसुरो] कथ्य. अदबेस्रो। --- १. पूरा होस नभएको; आधा चेत ठेगानामा नभएको। २. गोज्या‌ङ्ग्रो; लठेब्रो। ३. हुस्सु; लन्ठ।
अधबैंसे --- वि. [आधा+बैंसे < सं. अर्ध+वयस्क] --- आधा उमेर ढल्केको; बुढौतीतिर जान लागेको; तन्देरी अवस्था बितिसकेको; अर्धवयस्क।
अधम- --- वि. [सं.] --- १. नीच; निकृष्ट । २. खराब; तल्ला तहको। ३. क्षुद्र; दुष्ट।
अधमता- --- ना. --- अधमको गुण वा भाव; नीचता।
अधमरा- --- ना. [प्रा. अद्धमारओ] --- गाउँ र बेसीका बिचको जमिन वा ठाउँ; आदमारा।
अधमरो- --- वि. [आधा+मरो८ प्रा. अद्धमरओ] --- मर्नु र बाँच्नुको दोसाँधमा परेको; आधा मरेको; अर्धमृत।
अधमाङ्गुल- --- ना. [सं.] --- छ जौ बराबरको नापो; पौने इन्चको नापो।
अधर- --- ना. [सं.] --- १. तल्लो ओठ; ओठ। वि. २. उँधोतिरको; तल्लो।
अधरपान- --- ना. --- ओठको चुम्बन; ओठमा म्वाइँ खाने काम।
अधरामृत- --- ना. --- प्रेमी वा प्रेमिकाको ओठको चुम्बनबाट पैदा हुने मधुर स्वाद।
अधरासव- --- ना. --- प्रेमी वा प्रेमिकाका परस्परको चुम्बनमा प्राप्त हुने ओठको रसरूपी मदिरा; अधरामृत।
अधरोष्ठ- --- ना. --- तल्लो ओठ; अधर।
अधकपाली- --- ना. [आधा+कपाली] --- रुघा बिग्रिई वा पिनास पल्टिई
अधर्म- --- ना. [सं.] --- १. धर्मको विपरीत कार्य; पाप; कुकर्म। २. शास्त्रले
```
-------------------

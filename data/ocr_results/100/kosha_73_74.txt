-------------------
```
अन्तर्विरोधी- --- वि. --- आन्तरिक विरोध भएको; आन्तरिक सामञ्जस्य नभएको; अन्तर्विरोधसँग सम्बन्ध राख्ने।
अन्तर्वेद- --- ना. [सं.] --- दुई नदीका बिचको भूभाग; अन्तर्वेदी; ब्रह्मावर्त; अन्तर्वेदी।
अन्तर्वेदना- --- ना. [सं.] --- आन्तरिक वेदना; मानसिक दुःख वा कष्ट; मनको बह; मनको पिर।
अन्तर्वेदी- --- ना. --- हे. अन्तर्वेद।
अन्तर्व्यापार- --- ना. [सं.] --- १. भित्री काम; अप्रकट रूपबाट गरिने काम। २. अन्तर्वाणिज्य।
अन्तश्चक्षु- --- ना. [सं.] --- भित्री आँखा; ज्ञानदृष्टि; ज्ञानचक्षु।
अन्तश्चेतना- --- ना. [सं.] --- पूर्ण चेतना नभई अर्द्धचेतना रहने स्थिति; अवचेतना।
अन्तस्करण- --- ना. [सं.] --- १. मन; हृदय; भित्री हृदय; चित्त। २. आत्मा; अन्तरात्मा। ३. सुखदुःख, असलखराब, सत्यअसत्य आदि चिन्ने मनको आन्तरिक शक्ति; विवेक।
अन्तस्तल- --- ना. [सं.] --- शरीरको आन्तरिक थलो; चित्त; मन; हृदय।
अन्तस्थ- --- वि. [सं.] --- १. भित्र रहेको; भित्री। २. आखिरमा रहेको वा हुने; अन्तिम। ना. ३. 'य, र, ल, व्' यी चारवटा वर्ण।
अन्तःस्फुरण- --- ना. [सं.] --- ज्ञान, विचार आदि मनभित्र स्फुरण हुने क्रिया; मनमा हुने कुनै कुराको फुराइ।
अन्ताक्षरी- --- ना. [सं.] --- अरूले भनेका गीत वा कविताको अन्तिम अक्षरबाट सुरु गरी अर्को गीत वा कविता भनिने क्रिया, खेल वा प्रतियोगिता।
अन्ताराष्ट्रिय- --- वि. --- हे. अन्तर्राष्ट्रिय।
अन्तिम- --- वि. [सं.] --- सबैभन्दा पछिको; पछिल्लो; आखिरमा गरिने (काम, कुरो, प्रयास इ.)।
अन्तिमेत्यम्- --- ना. --- कुनै सङ्गठन, कलकारखाना आदिमा कामदार, कर्मचारीहरूले कुनै काम वा माग पूरा गर्ने अन्तिम म्याद दिई त्यस म्यादभित्र काम नभएका खण्डमा अर्को पाइला चाल्ने धम्की दिने काम; अन्तिम चेतावनी; अल्टिमेटम।
अन्ती- --- ना. [नेवा.] --- झारीका ढबको रक्सी हाल्ने धातुको भाँडो; मधुकलश।
अन्त्य- --- वि. [सं.] --- १. पछिल्लो; पुछारको; आखिरको; अन्तिम। ना. २. आखिरी अवस्था; मर्ने बेला; अन्तिम घडी। ३. किनारा; छेउ। ४. समाप्ति; अवसान। ५. मृत्युः मरण।
अन्त्यकर्म- --- ना. --- मरेपछि गरिने संस्कार; अन्तिम संस्कार; अन्त्येष्टि।
अन्त्यज- --- वि. --- १. अन्त्यमा जन्मिएको; तल्लो जात मानिएकोबाट पैदा भएको। २. तल्लो जाति; शूद्र।
अन्त्ययुग- --- ना. --- आखिरी युग; कलियुग।
अन्त्यवर्ण- --- ना. --- १. तल्लो श्रेणी वा जातको मानिस; निम्न वर्ण; शूद्र। २. अन्तिम वर्ण वा अक्षर । ३. कविताका चरण वा पदको आखिरी अक्षर।
अन्त्यवर्णलोप- --- ना. --- कुनै शब्दमा अन्तिम वर्णको लोप हुने भाषावैज्ञानिक प्रक्रिया (जस्तै- राम, श्याम आदिको उच्चारणमा शब्दान्तको 'अ' ध्वनिको लोप)।
अन्त्यस्वरलोप- --- ना. --- पदका अन्त्यमा रहेका स्वरको लोप हुने क्रिया (जस्तै-जाति > जात)।
अन्त्यस्वरागम- --- ना. --- शब्द वा पदका अन्त्यमा स्वर थपिने क्रिया। (जस्तै- श्रीमान् > श्रीमान, कीर्तिमान् > कीर्तिमान इ.)।
अन्त्याक्षरी- --- ना. --- हे. अन्ताक्षरी।
अन्त्यानुप्रास- --- ना. --- पद वा वाक्यका अन्त्यमा रहेको स्वर या व्यञ्जनमा सादृश्य हुँदा पर्ने शब्दालङ्कार; अनुप्रास शब्दालङ्कारको एक भेद।
अन्त्येष्टि- --- ना. [सं.] --- मरेपछि गरिने अन्तिम काजक्रिया; अन्तिम संस्कार (दाहसंस्कार, दशक्रिया आदि)।
अन्त्र- --- ना. [सं.] --- आन्द्रो; आँत।
अन्त्रज्वर- --- ना. --- आन्द्रामा विशेष किसिमका कीटाणुहरूको प्रवेश हुँदा आउने जरो।
अन्त्रवृद्धि- --- ना. --- आन्द्रामा हुने वृद्धि।
अन्त्रशोथ --- ना. --- आन्द्रामा हुने सुज।
अन्दाज- --- ना. [फा.] --- १. अनुमान; अडकल; लख। २. नाप; जोख।
अन्दाजी --- वि. --- अन्दाज गरेको; लख काटेको; अनुमानित।
अन्ध- --- वि. [सं.] --- १. दुवै आँखा नदेख्ने; अन्धो । २. विवेक नभएको; निर्विवेकी। ३. मनपरी गर्ने; जथाभाबी गरी हिँड्ने। ना. ४. अँध्यारो।
अन्धकार- --- ना. --- १. प्रकाशको अभाव; अँध्यारो। २. मोह; अज्ञान; विवेकहीनता।
अन्धकूप- --- ना. --- १. ज्यादै अँध्यारो कुवा; गहिरो र अँध्यारो इनार। २. अज्ञान; मूर्खता। ३. पुराणअनुसार एक नरकको नाम।
अन्धता- --- ना. --- अन्ध हुनुको भाव वा अवस्था; अन्धोपना; दुवै आँखाले देख्न नसक्ने स्थिति।
अन्ध परम्परा- --- ना. --- पहिलेदेखि चलिआएको भनेर कुनै किसिमको सोचविचारै नगरी अँगालिएको रीतिरिवाज; रूढि।
अन्धमुष्टि- --- ना. --- निस्पट्ट अँध्यारो; घोर अन्धकार; गाढा अन्धकार।
अन्ध राष्ट्रवाद- --- ना. --- अर्को राष्ट्रभन्दा आफ्नै राष्ट्र उच्च ठान्ने र अन्य राष्ट्रको हितलाई पेलेर पनि आफ्नो राष्ट्रको उन्नति चाहने राजनीतिक भावना तथा विचार।
अन्धविश्वास- --- ना. --- पहिलेदेखि नै चलिआएको रीतिरिवाज एवम् चालचलन भनेर कुनै किसिमको विवेक, विचार नराखी त्यसप्रति गरिने विश्वास; अन्धो सुरमा गरिने विश्वास।
अन्धशक्ति- --- ना. --- व्यक्तिको शक्ति र सामर्थ्यभन्दा पर प्रकृतिमा निहित शक्ति।
अन्धाधुन्ध --- क्रि.वि. [हि.] --- १. वेगले; जोडसित; अन्नाधुन्न । २. चौपटै; ज्यादै; साहै; अचाक्ली; अन्नाधुन्न। ३. ज्यादै कालो वा अन्धमुष्टि भएर। वि. ४. अत्यन्त; ज्यादा।
अन्धिनु- --- अ.क्रि. [अन्धो+इ+नु] --- अन्धो हुनु, अन्धो भइनु।
अन्धेर- --- ना. --- १. अन्याय; अत्याचार; जुलुम; जोरजुलुम। २. उपद्रो; उपद्रव; गडबडी। ३. अँधेर ।
अन्धो- --- वि. [सं. अन्ध+ओ] --- १. आँखा नदेख्ने; दुवै आँखा बन्द भएको; नेत्रहीन; अन्ध। २. विवेकबुद्धि नभएको; अज्ञानी; मूर्ख। ३. मनपरी गर्ने; जथाभाबी गरेर हिँड्ने । ४. मात्तिएको; उन्मत्त । ५. होस नभएको; बेहोसी। ना. ६. परेलाका डिलमा आउने एक किसिमको खटिरो।
अन्न- --- ना. [सं.] --- अनाज; धान, मकै, गहुँ, कोदो आदि खाद्य वस्तुका गेडा।
अन्नकूट --- ना. --- कार्तिक शुक्ल पूर्णिमाका दिनमा देउदेउताका अगाडि अन्न, मिठाई आदिको थुप्रो राखी वा भोग लगाई गरिने एक प्रकारको धार्मिक कर्म।
अन्नजल- --- ना. --- खाने र पिउने वस्तु; अन्नपानी।
अन्नदाता- --- ना. --- १. खान दिने वा पालनपोषण गर्ने व्यक्ति; प्रतिपालक। २. किसान।
अन्नपात- --- ना. --- खाने अन्न तथा सागपात।
अन्नपानी- --- ना. --- खाने र पिउने वस्तु, दानापानी।
अन्नपूर्णा- --- ना. --- १. अन्न वा अनाजकी अधिष्ठात्री देवी। २. नेपालको गण्डकी अञ्चलमा रहेको अन्नपूर्णा प्रथम ८,०९१ मिटर, अन्नपूर्णा द्वितीय ७,९३७ मिटर, अन्नपूर्णा तृतीय ७,५५७ मिटर र अन्नपूर्णा चतुर्थ ७,५२७ मिटर अग्लो हिमशिखर।
अन्नप्राशन- --- ना. --- बालक छ महिना पुगेपछि भात खुवाउने संस्कार; पास्नी।
अन्नबाली- --- ना. --- अन्न उब्जाउनका लागि लगाइएको बाली; खाद्यान्न बाली; अन्नको खेती।
अन्नमय- --- वि. --- १. अन्न भएको वा अन्नबाट बनेको। २. अन्नका आधारमा रहेको (अन्नमय शरीर, अन्नमय कोष इ.)।
अन्नसत्र- --- ना. --- दीनदुःखीलाई पाकेको अन्न बाँड्ने ठाउँ; सदावर्त बाँड्ने वा खुवाउने ठाउँ।
अन्नाधुन्न- --- क्रि.वि. --- हे. अन्धाधुन्ध ।
अन्नो- --- वि. / ना. --- हे. अन्धो।
अन्भनु- --- अ.क्रि. --- बेहुला बेहुलीका घरतर्फ वा बेहुली बेहुलाका घरतर्फ प्रस्थान हुनु; त्यसरी प्रस्थान हुँदा मोटर, उलिन्काठ, डोली आदिमा बसेर मङ्गलपूर्वक बिदा हुनु; अन्मनु।
अन्भरिनु- --- अ.क्रि. [√ अन्माउ] --- मन नपरेको मानिस कसैका घरमा आउनु वा जानु; घस्कनु; तन्कनु।
अन्भऱ्याइ- --- ना. --- अन्भरिने भाव, क्रिया वा प्रक्रिया।
अन्भऱ्याइनु- --- क.क्रि. --- अन्भरिने पारिनु, अन्भरिन लाइनु।
अन्भऱ्याउनु- --- प्रे.क्रि. --- १. अन्भरिने पार्नु, अन्भरिन लगाउनु। स.क्रि. २. मन नपरीकन करकापले दिनु; अनिच्छापूर्वक दिनु। ३. मुस्किलसँग साहु तिर्नु; बल्लतल्ल रिन तिर्नु।
अन्भाइ- --- ना. [√ अन्भ (+ आइ)] --- १. अन्भने भाव, क्रिया वा प्रक्रिया; अन्माइ। [अन्भाउ+आइ] २. अन्भाउने भाव, क्रिया वा प्रक्रिया।
अन्भाइनु- --- क.क्रि. --- अन्भाउने काम गरिनु; अन्माइनु।
अन्भाउनु- --- स.क्रि./प्रे.क्रि. --- १. विवाह सिद्धिएपछि दुलाहादुलहीलाई मङ्गलपूर्वक बिदाइ गर्नु; दुलाहादुलहीलाई कन्यागृहबाट वरगृहतर्फ प्रस्थान गराउनु, अन्माउनु। २. दुलाहालाई दुलहीका घरतर्फ प्रस्थान गराउनु।
अन्भिनु --- अ.क्रि. --- अन्भने काम होइनु; अन्मिनु। २. अन्भनु।
अन्मनु- --- अ.क्रि. --- हे. अन्भनु ।
अन्मरिनु- --- अ.क्रि. --- हे. अन्भरिनु ।
अन्माइ- --- ना. --- हे. अन्भाइ।
अन्माइनु- --- क.क्रि. --- अन्भाइनु।
अन्माउनु- --- स.क्रि. / प्रे.क्रि. --- अन्भाउनु।
अन्मिनु- --- क.क्रि. --- अन्भिनु ।
अन्य- --- वि. [सं.] --- १. अरू; अर्को। २. कुनै। ३. पराई, परचक्री।
अन्यजातीय- --- वि. --- अर्कै जातिको; निर्दिष्ट जातिबाहेकको।
अन्यतम- --- वि. --- १. धेरैमध्ये एक। २. सबैभन्दा आत्मीय वा घनिष्ठ।
अन्यतर- --- वि. --- दुईमध्ये एक।
अन्यत्र- --- अव्य. --- कहीं; कतै; अन्त।
अन्यत्री- --- वि. --- परचक्री; पराई; बिरानो।
अन्यथा- --- वि. --- १. उल्टो; विरुद्ध; विपरीत। २. असत्य; झुटो; मिथ्या। ३. अरू केही चिताए वा भनिएको भन्दा बेग्लै। ना. ४. हेला; अपमान; तिरस्कार। क्रि.वि. ५. त्यसो नभए; होइन भने; नत्र।
अन्यपुरुष- --- ना. --- आफ्नो अगाडि नभएको अन्य व्यक्ति वा तेस्रो व्यक्तिलाई बुझाउने सर्वनाम; तृतीय पुरुष।
अन्यमनस्क --- वि. --- १. ध्यान वा मन लाग्नुपर्ने कुरामा नलागी अन्तै गएको; मन उडेको; मन ठेगानमा नभएको। २. चित्तवृत्ति अन्तैतिर लागेको।
अन्य सापटी --- ना. --- मुख्य रूपमा लिएको भन्दा अतिरिक्त सापटी।
अन्याय- --- ना. [सं.] --- १. न्यायको अभाव वा न्याय नभएको स्थिति; बेइन्साफ; नीतिको विरोध। २. अनुचित काम; अयोग्य व्यवहार। ३. अत्याचार; मनपरी; जथाभाबी।
अन्यायवाला- --- वि. --- १. अन्याय गर्ने; अन्यायी; कानुन विरोधी। २. जाली; अत्याचारी; फटाहा। ३. झगडियाले आफ्नो पक्षविरुद्धको वादी वा प्रतिवादीलाई तिरस्कारपूर्वक भन्ने शब्द।
अन्यायी --- वि. --- अन्याय गर्ने; अत्याचार गर्ने; इन्साफ नगर्ने।
अन्योक्ति- --- ना. [सं.] --- १. एउटालाई भन्दा अर्कामा घट्ने वा मिल्ने गरी भनिएको भनाइ। २. यस्तो पर्दा हुने एक प्रसिद्ध अर्थालङ्कार।
अन्योन्य- --- क्रि.वि. [सं.] --- १. परस्पर; आसपासमा। ना. २. दुई वा दुईभन्दा बढी वस्तुले परस्परमा एउटै क्रिया गर्दा हुने एक प्रसिद्ध अर्थालङ्कार।
अन्योन्याश्रय- --- ना. --- १. परस्परमा एकमा अर्को आश्रित हुने क्रिया। २. न्यायमा एक वस्तुका ज्ञानबाट अर्का वस्तुको ज्ञान हुने क्रिया; सापेक्ष ज्ञान।
अन्योन्याश्रित- --- वि. --- १. परस्परमा एकमा अर्को आश्रित रहेको। २. एक वस्तुका ज्ञानबाट अर्को वस्तुको ज्ञान हुने। ३. स्वभावैले अभिन्न।
अन्योल --- क्रि.वि. [सं. अन्ध+योल] --- १. अलमल्ल; अकमक्क। ना. २. किंकर्तव्यविमूढता। ३. पिर; मानसिक ताप। ४. बेसुद्धि; बुद्धिविभ्रम; सम्भ्रम।
अन्योलिनु- --- अ.क्रि. --- अन्योलमा पर्नु; यसो गरुँ कि उसो गरुँ हुनु।
अन्योली/अन्योले- --- वि. --- अन्योलमा पार्ने; अत्याचारी।
```
-------------------

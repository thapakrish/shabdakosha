-------------------
```
अन्योल्याइ- --- ना. --- अन्योलिने वा अन्योल्याउने भाव, क्रिया वा प्रक्रिया।
अन्योल्याउनु- --- स.क्रि. --- अन्योलमा पार्नु।
अन्वय- --- ना. [सं.] --- १. कुनै दुई वा दुईभन्दा बढी कुराको पारस्परिक सम्बन्ध। २. पद्यका सङ्गति नमिलेका पदहरूलाई सङ्गतियुक्त गराउने क्रिया। ३. कुनै वाक्यमा रहेका पदहरूको सङ्गति मिलाएर अर्थ लगाउने क्रिया। ४. एउटा कुरा सिद्ध गर्न अर्कै कुराको सिद्धि वा क्रमिक सम्बन्ध देखाउने काम। ५. एकले अर्काको पछि लाग्ने क्रिया।
अन्वय विधि- --- ना. --- आलङ्कारिक पदक्रममा व्यक्त भएका पद्यांश वा गद्यांशलाई सामान्य पदक्रममा ढाली भाषा सिकाउने प्रक्रिया।
अन्वर्थ- --- वि. [सं.] --- शब्दका अर्थअनुसारको; नामअनुसार काम भएको।
अन्वष्टका- --- ना. [सं.] --- पौष, माघ, फाल्गुन र आश्विन महिनाका कृष्णपक्षका नवमीका दिन गरिने मातृक श्राद्ध।
अन्वारम्भ- --- ना. [सं.] --- स्त्रीले माइतबाट घर जाँदा लैजाने धन; स्त्रीधन; दाइजो; पेवापात।
अन्वारोहण- --- ना. [सं.] --- स्त्रीले पतिका साथ चितामा चढ्ने काम; सती जाने काम।
अन्वाहार्य- --- ना. [सं.] --- मरेका मानिसका नाउँमा प्रतिमास गरिने श्राद्ध; मासिक श्राद्ध।
अन्वित- --- वि. [सं.] --- १. अन्वय मिलेको। २. क्रमबद्ध रूपमा मिलेको; सङ्गत।
अन्वितार्थ- --- ना. --- १. अन्वय गरेर निकालेको अर्थ। २. लुकेको अर्थ। ३. गूढार्थ वा गूढाशय।
अन्विति- --- ना. --- क्रमबद्ध रूपमा मिलेर रहनुको भाव; क्रमबद्धता; सङ्गति।
अन्वीक्षण- --- ना. [सं.] --- १. राम्ररी खोजीनिती गर्ने क्रिया; अनुसन्धान; खोज; शोध। २. कुनै विषयमा लेखिएको सामयिक प्रकाशित लेख।
अन्वेषक- --- ना. [सं.] --- १. बितेका वा लुकेछिपेका कुराको राम्रोसँग खोजीनिती गर्ने व्यक्ति; अनुसन्धाता; शोधकर्ता; शोधार्थी। वि. २. अन्वेषण गर्ने।
अन्वेषण- --- ना. [सं.] --- लुकेछिपेका कुराहरूको राम्रोसँग खोजीनिती गर्ने काम; अनुसन्धान; शोध।
अन्वेषी- --- वि. [सं.] --- अन्वेषण गर्ने।
अन्सार- --- ना. [√ अनुसार] --- १. सान; इसारा। २. लख; अडकल; अनुसार।
अन्सारी- --- वि. --- अनुमान गर्ने; अडकल काट्ने; अन्दाज गर्ने; लख काट्ने।
अप- --- उप. [सं.] --- शब्दका अगिल्तिर गाँसिएर अनुचित वा निन्दनीय, रहित वा हीन, विपरीत वा विरुद्ध; हीनता वा कमी, दूषण वा आकस्मिकता आदि अर्थ बुझाउने शब्द (अपव्यय, अपमान, अपभ्रंश, अपमृत्यु)।
अपकर्ता- --- वि. --- १. अपकार गर्ने वा हानि पुऱ्याउने; नोक्सान गर्ने; अपकारक। २. दुष्कर्म गर्ने; खराब आचरण भएको।
अपकर्म- --- ना. --- १. खराब वा अनुचित काम; निन्दनीय काम; गर्न नहुने काम; दुष्कर्म। २. पाप; अधर्म।
अपगत- --- वि. [सं.] --- १. ठिक ठाउँबाट यताउता भएको; ठाउँबाट हटेको वा पन्छिएको। २. मरेको; मृत।३. नाश भएको; नष्ट।
अपकर्ष- --- ना. [सं.] --- १. कुनै वस्तुलाई पछिल्तिर धकेल्ने काम। २. घटाउने या घट्ने प्रक्रिया; ह्रास। ३. पद, प्रतिष्ठा, मान आदिमा हुने कमी वा न्यूनता; मानहानि; अपमान। ३. उन्नति घट्ने, नहुने वा नभएको स्थिति; अवनति।
अपकर्षक- --- वि. --- १. अपकर्ष गर्ने। २. अपकर्ष भएको।
अपकर्षण- --- ना. --- १. अपकर्ष गर्ने वा हुने काम। २. पछाडि धकेल्ने प्रक्रिया। ३. घटाउने वा कमी गर्ने चाल। ४. मानहानि। ५. मोल घट्ने काम। ६. तल खस्ने वा ओर्लने प्रक्रिया।
अपकार- --- ना. [सं.] --- १. अर्काको कुभलो हुने वा चिताउने काम; हानि; नोक्सानी; नोक्सान। २. अनुचित आचरण वा व्यवहार।
अपकारक- --- वि. --- अपकार गर्ने; अहित चिताउने वा हानि पुऱ्याउने।
अपकारिता- --- ना. --- १. अपकारी हुनाको भाव वा अवस्था। २. अपकार।
अपकारी- --- वि. --- अपकारक।
अपकीर्ति- --- ना. [सं.] --- पहिलेको कीर्ति वा यशलाई हानि पुऱ्याउने खालको अनुचित कार्यबाट हुने बदनामी; अपयश; अबजस; दुर्नाम; दुष्कीर्ति।
अपकृत- --- वि. [सं.] --- अपकार गरिएको; कुभलो गरिएको।
अपकृति- --- ना. --- हे. अपकार।
अपकृष्ट- --- वि. [सं.] --- १. अपकर्ष गरिएको; घटाइएको; कम गरिएको। २. हटाइएको; पन्छाइएको। ३. तानिएको; तल ओरालिएको वा खसालिएको। ४. महत्त्व वा मान घटेको। ५. अधम; नीच; दुष्ट। ६. खराब। ना. ७. घृणित व्यक्ति; हीन व्यक्ति। ८. काग; कौवा।
अपक्रम- --- ना. [सं.] --- १. भङ्ग भएको वा बिग्रेको क्रम; सिलसिला टुट्ने प्रक्रिया। २. उचित, उपयुक्त वा ठिक क्रमको अभाव।
अपक्रमण- --- ना. --- १. अपक्रम गर्ने काम वा भाव। २. असन्तोष, रोष वा विरोध प्रकट गर्दै सभा, समिति आदिलाई बहिष्कार गर्ने काम; सुइँकुच्चा।
अपक्रोश- --- ना. [सं.] --- १. ज्यादै चर्को स्वरले कराउने काम। २. दुर्वाच्य वा कटुवचन बोल्ने काम। ३. गाली। ४. निन्दा।
अपक्व- --- वि. [सं.] --- १. नपाकेको; अपरिपक्व; काँचो (फल, खाद्यान्न इ.)। २. पूर्ण विकास नभएको (बुद्धि) ३. अकुशल।
अपक्वता- --- ना. --- पक्व नहुनाको स्थिति वा भाव; काँचोपन।
अपक्ष- --- वि. [सं.] --- १. कुनै पक्ष वा दलमा नलागेको; निष्पक्ष। २. समाजमा अरू कसैसँग मिलजुल गरेर बस्न नसक्ने। ३. पक्ष वा पखेटा नभएको। ४. आडभरोस वा आधार नभएको; निस्सहाय।
अपक्षपात- --- वि. --- १. पक्षपात नभएको; निष्पक्ष; पक्षपातरहित। ना. २. पक्षपात नगर्ने वा नगरेको स्थिति; निष्पक्षता।
अपक्षय- --- ना. [सं.] --- ह्रास; च्युति; नाश।
अपक्षरण- --- ना. [सं.] --- वर्षाका भौतिक कारणहरूबाट हुने भूक्षयको क्रिया वा प्रक्रिया।
अपखण्ड- --- ना. [सं.] --- १. कुनै वस्तुको बिग्रेको भाग; अधुरो वा अपूर्ण हिस्सा। २. कुनै सडेगलेको अंश। ३. विनष्ट वा लुप्त वस्तुको बिग्रेको खण्ड।
अपगति- --- ना. --- १. निकृष्ट वा खराब गति; दुर्गति; खराब अवस्था। २. नराम्रो बाटो लाग्ने काम। ३. हट्ने वा ठाउँ छाड्ने काम। ४. नाश; विनाश।
अपघात- --- ना. [सं.] --- १. अनुचित वा नराम्रो आघात; मार्ने वा हत्या गर्ने काम; हिंसा; वध। २. विश्वासघात।
अपघाती- --- वि. --- १. अपघात गर्ने; हत्यारो; हत्या वा हिंसा गर्ने। २. विश्वासघात गर्ने; विश्वासघाती।
अपच- --- वि. [सं.] --- १. पाचन नहुने; नपच्ने। ना. २. अन्न आदि वस्तु नपच्ने काम वा अवस्था। ३. भोजन नपच्ने रोग।
अपचालक- --- वि. [सं.] --- १. बलजफ्तीसँग कुनै कुरालाई लैजाने वा हिँडाउने। २. नराम्रोसँग सञ्चालन गर्ने। ३. विज्ञान वा प्रविधिका अनुसार प्रसार वा विस्तारमा प्रतिकूल असर पार्ने; फैलन नदिने।
अपचालन- --- ना. [सं.] --- १. आफूले राखेको माग पूरा नहोउन्जेल यानका चालकलाई बलपूर्वक वा डरत्रास देखाई आफूले भनेका ठाउँमा ओराल्न बाध्य गराउने काम; अपहरण। २. नराम्रोसँग चलाउने कार्य। ३. प्रसार वा विस्तारलाई अवरुद्ध पार्ने काम।
अपचालित- --- वि. [सं.] --- अपचालन गरिएको; नराम्रोसित चलाइएको।
अपजस- --- ना. [सं. अपयश] --- १. बदनाम; अपकीर्ति। २. विनाकसुर आइलागेको आरोप; दोषारोपण; वृथा आरोप।
अपजसे/अपजस्याहा- --- वि. --- अपजस पाउने; अबजसे।
अपजात- --- वि. [सं.] --- आफ्नो उत्पादक वा मूल वर्गको पूरै गुण नआएको; अपेक्षाकृत कम गुण भएको।
अपटु- --- वि. [सं.] --- पटु वा कुशल नभएको।
अपठित- --- वि. [सं.] --- १. नपढेको; पढ्‌ने काम नगरेको; अपढ; अनपढ (व्यक्ति)। २. नपढिएको (पाठ वा लेख)।
अपढ- --- वि. [अ+पढ] --- १. लेखपढ नगरेको; अनपढ; नपढेको। २. अशिक्षित; मूर्ख।
अपढन्ता- --- वि. --- अपढ।
अपत्य- --- ना. [सं.] --- सन्तान, छोराछोरी; सन्तति।
अपत्यार- --- ना. [अ+पत्यार] --- कुनै विषय वा प्रसङ्गप्रति पत्यार नहुने अवस्था; अनपत्यार; अविश्वास।
अपत्यारिलो- --- वि. --- पत्यार नभएको।
अपत्यारो- --- ना. --- अपत्यार।
अपथ- --- ना. [सं.] --- १. हिँडडुल गर्न योग्य नभएको बाटो; विकट मार्ग। २. अनुचित वा खराब मार्ग; कुबाटो।
अपथ्य- --- वि. [सं.] --- १. पथ्य नभएको; स्वास्थ्यलाई खराब गर्ने; स्वास्थ्यनाशक (खानेकुरो)। ना. २. स्वास्थ्यलाई हित नगर्ने वस्तु; हानिकारक चिजबिज।
अपदस्थ- --- वि. [सं.] --- १. आफ्नो पद, स्थान वा सेवाबाट हटाइएको; पदच्युत। २. पद वा सेवामा नरहेको; पदबाट हटेको।
अपद्रव्य- --- ना. [सं.] --- १. खराब वा निकृष्ट वस्तु; काम नलाग्ने चिजबिज। २. कुत्सित धन; घृणित सम्पत्ति।
अपनत्व- --- ना. [हि. अपना + सं. त्व] --- स्वाधिकार; निजत्व; स्वत्व।
अपनयन- --- ना. [सं.] --- १. कुनै वस्तु वा व्यक्तिलाई हटाउने वा निकाल्ने काम। २. छुटकारा; वियोग। ३. कुनै स्त्री वा बालकलाई उसका पति वा बाबुको घरबाट लुकाई, बहकाई अन्यत्र कहीँ भगाउने काम; अपहरण।
अपनाम- --- ना. [सं.] --- हे. दुर्नाम।
अपनिहिति- --- ना. [सं.] --- कुनै व्यञ्जनको पछि रहेको स्वरवर्ण अनुवर्ती रहेर पनि अगाडि आइपुग्ने भाषावैज्ञानिक प्रक्रिया (हँसिया = हँइस्या, थाकियो = थाइक्यो इ.)।
अपन्यास- --- ना. [सं.] --- १. गीतका खण्डखण्ड अलग गरेर देखाइने स्वर। २. खराब ठाउँमा राख्ने काम।
अपभाषा- --- ना. [सं.] --- १. भाषाको अपरिष्कृत तथा अशिष्ट रूप। २. अश्लील वा लाजभाँडको बोली।
अपभोग- --- ना. [सं.] --- १. अर्काको सम्पत्ति अनुचित किसिमले भोग गर्ने काम। २. सम्पत्तिको दुरुपयोग वा दुर्व्यवहार।
अपभोगी- --- वि. --- १. अपभोग गर्ने; अर्काको सम्पत्ति अनुचित रूपमा फुक्ने। २. सम्पत्तिको दुरुपयोग गर्ने।
अपभ्रंश- --- ना. [सं.] --- १. तलतिर खस्ने वा झर्ने काम; पतन। २. बिग्रेको स्थिति; विकृति। ३. मूल उच्चारण ठिक र शुद्ध किसिमले गर्न नसकी बिग्रेको शब्दरूप। ४. प्राचीन मध्यदेशीय प्राकृत भाषाभन्दा पछिको र आधुनिक आर्यभाषा जन्मनुभन्दा पहिलेको तथा सोही आधुनिक आर्यभाषाको विकास गराउने भाषा।
अपभ्रंश भाषा- --- ना. --- आधुनिक भारतवर्षीय आर्यभाषाको विकासभन्दा अघिल्लो चरणको भाषा।
अपभ्रष्ट- --- वि. [सं.] --- १. खसेको वा गिरेको; पतित; च्युत। २. बिग्रेको; विकृत। ३. संस्कृत तत्सम शब्दबाट आएर विकृत रूपमा प्रचलित; तद्भव (शब्द)।
अपमान- --- ना. [सं.] --- १. अभिमानपूर्वक भनिएको र कसैको इज्जत वा मानमर्यादालाई चोट पुर्याउने कुरो। २. कसैको प्रतिष्ठा वा इज्जतलाई कम गराउने कामकाज, बेइज्जती। ३. तिरस्कार। ४. अपहेलना; दुत्कार।
अपमानकारी- --- वि. --- अपमान गर्ने।
अपमानजनक- --- वि. --- अपमान पुऱ्याउने (वचन वा कार्य)।
अपमानित- --- वि. --- अपमान गरिएको; तिरस्कृत।
अपमानी- --- वि. --- अरूको अपमान गर्ने।
अपमार्जन- --- ना. [सं.] --- १. शुद्धि, सफाइ वा संशोधन गर्ने काम वा भाव; फोहरमैला, कसरमसर आदि साफ गर्ने काम; अपामार्जन। २. कुनै वस्तुमा बसेको दाग, कलङ्क आदि मेटाउने क्रिया। ३. मेट्ने वा रद्द गर्ने काम।
अपमिश्रण- --- ना. [सं.] --- असल वा उम्दा वस्तुमा खराब वस्तु मिसाउने काम; खाद्यवस्तु आदिमा दूषित पदार्थ मिलाउने काम; मिसावट।
अपमृत्यु- --- ना. [सं.] --- असामयिक या आकस्मिक मृत्यु; अकालमृत्यु।
अपयश- --- ना. [सं.] --- अपजस; अपकीर्ति; अबगाल।
अपयोग- --- ना. [सं.] --- १. अनुचित वा खराब समय; कुसाइत; खराब मुहूर्त। २. नियमित मात्राभन्दा बढी वा कम औषधीको मिश्रण।
अपयोजन- --- ना. [सं.] --- १. अर्काको धनसम्पत्ति अनुचित रूपले आफ्ना काममा खर्च गर्ने प्रक्रिया। २. कुनै वस्तुलाई खराब ढङ्गले
```
-------------------

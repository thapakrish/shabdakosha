-------------------
```
अल्लाऱ्याइनु --- क.क्रि. --- अल्लारिने पारिनु वा गराइनु।
अल्लाऱ्याउनु- --- प्रे.क्रि. --- अल्लारिने पार्नु वा गराउनु, अल्लारिन लगाउनु।
अल्लि - --- वि. [सं. अल्प] --- १. अलि (जोड दिँदा)। क्रि.वि. २. अझ; अरू।
अल्लेपाट- --- ना. [अल्ले+पाट] --- नेपाली कागत बनाउन तथा धोक्रा, लुकुनी आदि बनाउनका निम्ति प्रयोग गरिने सिस्नु जस्तै एक प्रकारको बुटो (अल्लो) को पाट।
अल्लो- --- ना. [आरो] --- पाटको धागो बनाएर घोक्रा र अन्य लगाउने साधन बनाइने एक जातको ठुलो खालको सिस्नु; लेकाली सिस्नु।
अल्वान- --- ना. [अ. अलवान] --- उनीको ओढ्ने, सल।
अल्सेसियन - --- ना. [अङ्. एल्सेइशन] --- ब्वाँसो र कुकुर्नीका सम्पर्कबाट जन्मिएको कुकुरको एक जात।
अवंश- --- वि. [सं.] --- १. निर्वंश; वंशहीन; अपूतो। ना. २. नराम्रो वंश; कुवंश।
अव- --- उप. [सं.] --- शब्दका अगिल्तिर लागेर निश्चय, अनादर, न्यूनता आदि अर्थ बुझाउने उपसर्ग (अवधारणा, अवरोध, अवज्ञा इ.)।
अवकरण- --- ना. --- दुई वा दुईभन्दा बढी रासायनिक पदार्थ मिलेर बनेको वस्तु वा यौगिकबाट कुनै एक तत्त्वलाई हटाउने वा अलग गर्ने क्रिया (जस्तै- पानीबाट अक्सिजन, गिन्नीबाट तामा इ.)।
अवकर्षण- --- ना. --- १. तलतिर घिस्स्याउने क्रिया। २. तान्ने वा खिच्ने क्रिया।
अवकलन- --- ना. --- १. जम्मा गर्ने वा सङ्कलन गर्ने क्रियाप्रक्रिया; मिलाउने वा समेट्ने क्रिया। २. हेर्ने वा विचार गर्ने क्रिया। ३. ग्रहण गर्ने वा लिने क्रिया । ४. जान्ने वा ज्ञान गर्ने क्रिया।
अवकाश- --- ना. [सं.] --- १. विशेष काम नभएको समय; फुर्सद। २. बिदा; छुट्टी। ३. अवसर; मौका; याम। ४. खाली ठाउँ; शून्य स्थल।
अवकाश ग्रहण- --- ना. --- कुनै काम वा पदबाट फुर्सद लिने क्रिया।
अवकाश प्राप्त- --- वि. --- १. अवसर वा मौका पाएको। २. छुट्टी पाएको वा बिदा लिएको। ३. कुनै काम वा पदबाट छुटकारा पाएको। ४. सरकारी सेवा, सार्वजनिक जीवन आदिबाट विश्राम लिने वा हुने।
अवकीर्ण- --- वि. [सं.] --- चारैतिर छरिएको; चौतर्फ फिँजिएको वा फैलिएको।
अवकुण्ठन- --- ना. [सं.] --- १. ढाकछोप गर्ने वा छेकथुन गर्ने काम। २. आकृष्ट गर्ने काम वा प्रक्रिया।
अवकुण्ठित- --- वि. [सं.] --- अवकुण्ठन भएको; ढाकिएको; छेकिएको वा रोकिएको।
अवक्तव्य- --- वि. [सं.] --- १. भन्न नहुने; बोल्न नहुने। २. अश्लील; फोहोर। ना. ३. नराम्रो वक्तव्य; नराम्रो भाषण।
अवखण्डन- --- ना. [सं.] --- काट्ने, खँड्ने, टुक्र्याउने वा खण्डहरूमा विभाजित गर्ने काम; विखण्डन; खँडाइ; टुक्र्याइ।
अवगत- --- वि. [सं.] --- १. जानेको वा बुझेको; विदित; ज्ञात। २. तल झरेको; खसेको।
अवगतार्थ- --- वि. --- १. अवगत वा ज्ञात गर्न उपयोगी; सिक्न एवं बुझ्न लायक। क्रि.वि. २. ज्ञानका निम्ति; अवगत गर्नका लागि; बोधार्थ। ना. ३. अवगत भएको अर्थ।
अवगति- --- ना. --- १. अवगत हुनुको भाव वा अवस्था; जानकारी; ज्ञान। २. खराब गति; दुर्गति।
अवगुण- --- ना. [सं.] --- खराब वा नराम्रो गुण; दुर्गुण; खोट; दोष।
अवगुण्ठन- --- ना. [सं.] --- १. ढाक्ने वा छोप्ने क्रिया । २. घुम्टो; पर्दा।
अवगुण्ठित- --- वि. [सं.] --- १. ढाकेको वा छोपेको। २. घुम्टो हालेको। ३. पर्दा लगाएको।
अवगुम्फन- --- ना. [सं.] --- १. उन्ने वा गाँस्ने काम। २. तुन्ने वा सिउने क्रिया।
अवगुम्फित --- वि. [सं.] --- १. उनिएको वा गाँसिएको। २. तुनिएको वा सिइएको।
अवचेतन- --- वि. [सं.] --- पूरा होस नभएको; पूर्ण चैतन्य नभएको; अन्तश्चेतनाको; बाह्य चेतनासँग सम्बन्धित नरहेको।
अवच्छिन्न- --- वि. [सं.] --- १. चुँडालिएको; छिनालिएको। २. छुट्ट्याइएको; टुक्र्याइएको। ३. बिच बिचमा खण्डित रहेको वा बाधाबिघ्न आइपर्नाले रोकिन गएको (अवस्थिति)।
अवच्छेद- --- ना. [सं.] --- १. छुट्ट्याउने वा अलग तुल्याउने क्रिया। २. टुङ्गो; हद; सीमा। ३. अवधारण; निश्चय। ४. भाग; खण्ड। ५. परिच्छेदका विभिन्न अङ्ग; कुनै लेख आदिमा उपशीर्षकद्वारा छुट्टिएको अंश; उपपरिच्छेद।
अवज्ञा- --- ना. [सं.] --- १. अरूको उपेक्षा गर्ने वा आज्ञा नटेर्ने काम; हेला; तिरस्कार; निन्दा। २. कुनै आज्ञा वा नियमकानुनको उल्लङ्घन।
अवज्ञावाद- --- ना. --- कुनै प्रचलित वा परम्परागत विषयको अवहेलना गर्ने सिद्धान्त।
अवज्ञात- --- वि. --- अवज्ञा गरिएको; हेला गरिएको; तिरस्कृत; निन्दित।
अवतरण- --- ना. [सं.] --- १. तल झर्ने वा ओर्लने क्रिया; यान आदि जमिनमा उत्रने काम। २. पार लाग्ने वा पार हुने काम। ३. अवतार ग्रहण गर्ने, जन्मने वा प्रादुर्भाव हुने क्रिया। ४. सिँढी; घाट। ५. उद्धृत अंश; उद्धरण । ६. प्रतिकृति वा प्रतिमूर्ति।
अवतरण चिह्न - --- ना. --- अवतरण जनाउने चिह्न; हे. उद्धरण चिह्न।
अवतरण पथ- --- ना. --- हवाईजहाज आदि उड्न वा उत्रनका लागि कुद्म हुने लामो बाटो ।
अवतरण भूमि- --- ना. --- हवाईजहाज उत्रने फराकिलो जमिन ।
अवतरणिका - --- ना. --- कुनै ग्रन्थको मुख्य विषयसँग सम्बन्ध राख्ने भूमिका; उपोद्घात।
अवतरित- --- वि. [सं.] --- १. तल झरेको वा उत्रेको; ओर्लिएको। २. उद्धरण गरिएको; उद्धृत। ३. अवतार लिएको।
अवतार- --- ना. [सं.] --- १. जन्म लिने वा शरीर धारण गर्ने क्रिया। २. देवताहरूले मनुष्य वा अरू प्राणीहरूको शरीरमा जन्म लिने क्रिया; पुराणअनुसार विष्णु भगवान्का चौबिस अवतार (ब्रह्मा, वराह, नारद, नरनारायण, कपिल, दत्तात्रेय, यज्ञ, ऋषभ, पृथु, मत्स्य, कूर्म, धन्वन्तरि, मोहिनी, नृसिंह, वामन, परशुराम, वेदव्यास, राम, बलराम, कृष्ण, बुद्ध, कल्कि, हंस र हयग्रीव)। ३. तल झर्ने, ओर्लने एवं उँधो लाग्ने क्रिया।
अवतारण- --- ना. --- १. तल ओराल्ने वा झार्ने क्रिया। २. देखासिकी वा नक्कल।
अवतारी --- वि. --- १. प्राणीहरूका शरीरमा जन्म लिएको; अवतार लिएको। २. अनौठो स्वभावको; अपूर्वको; बेढब । ३. अनौठो काम गर्ने; चमत्कारी। ४. ओर्लने, तल झर्ने वा उँधो लाग्ने। ५. औतारी।
अवतारे- --- वि. --- अवतारी; औतारी।
अवतीर्ण- --- वि. [सं.] --- १. तल ओर्लेको वा झरेको। २. अवतार लिएको; अवतारी; औतारी।
अवदान- --- ना. [सं.] --- १. पहिले भएको वीरता, शौर्य, त्याग आदि महत्त्वपूर्ण कार्य; पूर्ववृत्त। २. शुद्ध आचरण; पवित्र व्यवहार। ३. छुट्ट्याउने वा टुक्र्याउने काम; खण्डन।
अवध- --- ना. [सं.] --- अयोध्या प्रान्त; कोशलदेश।
अवधान- --- ना. [सं.] --- कुनै विषयमा भएको मनको एकाग्रता; चित्त स्थिर गराउने काम; मनोयोग; ध्यान।
अवधारण/अवधारणा- --- ना. [सं.] --- १. कुनै विषयप्रति विचारपूर्वक गरिने निश्चय। २. कुनै कुरालाई किटेरै देखाउने वा भन्ने काम। 3. सीमा; हद; पराकाष्ठा।
अवधारणार्थक- --- वि. --- व्याकरणअनुसार वाक्य वा शब्दका प्रयोगमा सम्बन्धित वाक्य वा शब्दलाई निश्चित गर्न वा तिनमा निश्चितताको अर्थ दिन आउने (नै, ऐ आदि निपातका भेद)।
अवधारित- --- वि. [सं.] --- १. निश्चय गरिएको; निधो गरिएको। २. किटिएको।
अवधि- --- ना. [सं.] --- १. सीमा; हद। २. निर्धारित समय; म्याद। ३. अन्तिम समय; अन्तिम काल।
अवधूत- --- ना. [सं.] --- १. नाथपन्थी सिद्ध योगी; साधु; सन्न्यासी। वि. २. भनेको नमान्ने; अटेरी; जिराहा। ३. अनौठो; अद्भुत शक्ति भएको।
अवध्य- --- वि. [सं.] --- १. मार्न वा हिंसा गर्न नहुने; प्राणदण्ड दिन नहुने। २. मार्न वा हत्या गर्न नसकिने।
अवनत- --- वि. [सं.] --- १. निहुरेको; नुहेको; झुकेको; विनम्र। २. गिरेको; खसेको; पतित। ३. अवनति भएको; उन्नति हुन नसकेको। विप. उन्नत।
अवनति- --- ना. --- १. अधोगति; हीन अवस्था; दुर्गति; पतन। २. नम्रता; विनम्रता। ३. न्यूनता; कमी।
अवनि/अवनी- --- ना. [सं.] --- पृथ्वी; पृथिवी।
अवनीश्वर- --- ना. --- राजा; भूपति।
अवन्ति/अवन्ती- --- ना. [सं.] --- हिन्दूहरूका सात मोक्षपुरीमध्ये एक; उज्जैन।
अवपात- --- ना. [सं.] --- १. भौगोलिक दक्षिणोत्तर रेखा र चुम्बकीय दक्षिणोत्तर रेखाको परस्पर मिलन भएका स्थानको कोण। २. तल झर्ने वा खस्ने क्रिया।
अवबोध- --- ना. [सं.] --- १. जान्ने, बुझ्ने वा सम्झने काम; बुझाइ; ज्ञान। २. जागा हुने क्रिया; ब्यूँझाइ। ३. विवेचना; व्याख्या।
अवबोधन- --- ना. [सं.] --- बुझ्ने वा बुझाउने कार्य।
अवबोधन कक्षा- --- ना. --- ससाना समूहका विद्यार्थीहरूको खास विषयको सिकाइमा पुनरभ्यास वा अझ अभ्यास गराउन सहयोग हुने दृष्टिले शिक्षकबाट सञ्चालन हुने कक्षा।
अवमान- --- ना. [सं.] --- अपमान; तिरस्कार; हेलाँ।
अवमूल्यन- --- ना. [सं.] --- १. कुनै वस्तुको मूल्य घट्ने वा महत्त्व कम हुने क्रिया। २. सरकारले अरू देशका मुद्राका तुलनामा आफ्नो देशका मुद्राको मूल्य घटाउने काम।
अवयव- --- ना. [सं.] --- १. कुनै सिङ्गो वस्तुको एक खण्ड वा अंश; भाग; हिस्सा। २. शरीरको कुनै भाग; अङ्ग।
अवयवी - --- वि. --- १. पूर्ण अङ्ग भएको; सिङ्गो; सग्लो। २. धेरै अवयव भएको। ३. अवयवधारी; अगी।
अवयस्क- --- वि. [सं.] --- उमेर नपुगेको; कम उमेरको; अल्पवयस्क।
अवर१- --- वि. [सं. अपर] --- अर्को; अपर।
अवर२- --- वि. [सं.] --- १. कमसल, नजाती २. तल्लो तहको।
अवर प्रवालयुग- --- ना. --- प्रवालयुगभन्दा पहिलेको युग; मुगा पाइएका समयको युग; आजभन्दा पचास सय करोड वर्षपहिले प्रारम्भ भएको युग।
अवरुद्ध- --- वि. [सं.] --- १. रोक लागेको; रोकिएको। २. बन्द गरिएको; थुनिएको। ३. लुकाएको; छिपाएको।
अवरोध- --- ना. [सं.] --- रोकावट; बाधा; अड्‌काउ।
अवरोधक- --- वि. --- १. रोकावट गर्ने; छेक्ने; थुन्ने। २. घेर्ने; छेकारो मार्ने।
अवरोधन- --- ना. --- रोक; अड्‌काउ; छेको; घेरो।
अवरोधित- --- वि. --- रोकिएको; छेकिएको; थुनिएको।
अवरोधी- --- वि. --- रोक्ने; छेक्ने; अवरोधक।
अवरोपण- --- ना. [सं.] --- १. रोपेको वस्तु उखेल्ने काम; उन्मूलन। २. आरोप हटाउने क्रिया।
अवरोपित- --- वि. [सं.] --- १. अवरोपण गरिएको। २. लागेको आरोप हटाइएको वा फिर्ता लिइएको।
अवरोह- --- ना. [सं.] --- १. तल झर्ने वा ओर्लने क्रिया। २. सङ्गीतमा स्वरहरूलाई क्रमैले निषाददेखि षड्जतिर फर्काउने काम। ३. बोल्दा वा पढ्दा हुने स्वरको ओर्लाइ।
अवरोहण- --- ना. --- माथिबाट तल झर्ने वा ओर्लने क्रियाप्रक्रिया; ओर्लाइ।
अवरोही- --- वि. --- ओर्लने; ओर्लिरहेको।
अवर्ग- --- वि. [सं.] --- १. वर्गमा नपरेको; वर्गबाहिरको; फुट्टा; छुट्टा। ना. २. नराम्रो वर्ग; कुवर्ग। ३. स्वरवर्ण।
अवर्ण- --- वि. [सं.] --- १. वर्ण वा रोगन नमिल्ने। २. वर्ण वा गोत्रबाहिरको। ना. ३. नराम्रो रङ्ग वा वर्ण। ४. अकार अक्षर; अ।
अवर्णनीय- --- वि. [सं.] --- वर्णन गर्न नसकिने वा नहुने; वर्णन नै गर्नु नपर्ने।
अवर्ण्य- --- वि. [सं.] --- हे. अवर्णनीय।
अवलङ्घन- --- ना. [सं.] --- नाघ्ने वा फड्कने काम; उल्लङ्घन।
अवलम्ब- --- ना. [सं.] --- १. टिक्ने वा अड्ने ठाउँ; आश्रय; आधार; आलम्बन। वि. २. कुनै वस्तु वा कुरामा अडेको; झुन्डिएको; तुलुङ्गिएको ।
अवलम्बन- --- ना. --- १. कुनै आधारमा टिक्ने, अड्ने भाव वा स्थिति; आश्रय; टेवा। २. ग्रहण वा धारण गर्ने काम; अङ्गीकार। 3. अनुकरण; अनुसरण।
अवलम्बनीय- --- वि. --- आधार लिन योग्य; अवलम्बन गर्न लायक।
अवलम्बित- --- वि. --- १. सहारा लिएको; आधारित; आश्रित। २. झुन्डिएको; उझिन्डिएको।
```
-------------------

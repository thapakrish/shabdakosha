-------------------
```
अखाउनु- --- प्रे.क्रि. --- अखन लाउनु; अखने पार्नु।
अखाहट- --- ना. --- अख्राइ।
अख्रिनु- --- अ.क्रि. --- १. अखनु। २. अखने हुनु।
अख्याइ- --- ना. --- अखिने भाव, क्रिया वा प्रक्रिया।
अख्याइनु- --- क.क्रि. --- अखिने पारिनु।
अख्याउनु- --- प्रे.क्रि. --- अखिने पार्नु।
अख्याहट- --- ना. --- अख्याइ।
अगकल्चो --- वि. --- हे. अधकल्चो।
अगच- --- वि. [सं. अगत्या/अगम्य] --- १. अक्कर; जान वा हिँड्न अप्ठेरो; अघच। ना. २. त्यस्तो अप्ठेरो ठाउँ वा स्थिति।
अगचिलो --- वि. --- अगच पर्ने; अप्ठेरो हुने।
अगडमबगडम- --- वि. [अ.मू. अगडम (द्वि.)] --- १. धेरै सङ्ख्यामा भएकाले वा तुच्छ भएकाले अनुल्लेखनीय; ह्यानत्यान; फस्याङफुसुङ; फासफुसे। ना. २. त्यस्तो अनुल्लेखनीय वस्तु।
अगणनीय- --- वि. [सं.] --- १. अगण्य; गन्न नसकिने; गनिनसक्नु; असङ्ख्य; बेगन्ती; अनगन्ती। २. गणना गर्न लायक नभएको; तुच्छ; छुद्र।
अगणित --- वि. [सं.] --- १. नगनिएको। २. गन्न नसकिने; धेरै; प्रशस्त।
अगण्य- --- वि. --- हे. अगणनीय।
अगति- --- ना. [सं.] --- १. नराम्रो गति; दुर्गति। २. नर्क। (उदा.- त्यस दुष्टको त मुख हेर्यो भने पनि अगति परिन्छ।) वि. ३. गतिरहित।
अगतिलो --- वि. [अ+गतिलो] --- नराम्रो; बेकामे।
अगत्या- --- क्रि.वि. [सं.] --- १. अन्य गति नरहनाले; अन्तमा; एक्कासि । २. नराम्रो संयोगले गर्दा; दुर्भाग्यवश।
अगम- --- वि. [सं.] --- १. जान, जान्न वा थाहा पाउन नसकिने; अथाह। २. पार लगाउन नसकिने; अपार।
अगम्य- --- वि. [सं.] --- अगम।
अगम्या- --- वि. --- भोग गर्न नहुने (नारी)।
अगर- --- ना. [सं. अगरु] --- १. हिमालमा हुने, बास्ना आउने एक जातको धुपी; अगरु। २. उक्त धुपीको काठ। ३. धुपीको पात वा काठ मिसाई बनाएको धूप।
अगरबत्ती- --- ना. --- सिन्कामा अगरको लेप लगाइएको धूप; सिन्के धूप।
अगरु- --- ना. --- हे. अगर।
अगलबगल- --- क्रि.वि. [(द्वि.) बगल] --- दायाँबायाँ; वरपर; छेउछाउ।
अगस्त- --- ना. [अङ्.] --- ग्रेगोरी पात्रोअनुसार वर्षको आठौँ महिना; त्यसअनुसार साउनको पछिल्लो आधा भाग र भदौको अगिल्लो आधा भागमा पर्ने एकतिसदिने महिना।
अगस्ति- --- ना. [सं.] --- १. मित्रावरुणले उर्वशीलाई देख्दा पतन भएको वीर्य कुम्भमा पर्दा जन्मेका भनिने एक ऋषि; कुम्भयोनि; पुराणमा वर्णित कथाअनुसार समुद्रको सम्पूर्ण जल पान गर्ने एक ऋषि; गोत्रप्रवर्तक अनेक ऋषिमध्ये एक। २. एक तारा; अगस्ति तारो। वि. ३. घिचुवा; खन्चुवा।
अगस्ति गोत्र- --- ना. --- ढुङ्गेल आदि थरका नेपालीहरूको गोत्र।
अगस्ति तारो --- ना. --- दक्षिण दिशाका ताराहरूमध्येको एउटा तारो।
अगस्त्य- --- ना. --- १. अगस्ति ऋषि। २. अगस्ति।
अगहन --- ना. [सं. अग्रहायण] --- मङ्सिर महिना।
अगहनी- --- ना. --- मङ्सिरमा फल्ने वा हुने (मार्सी आदि धान वा अरू अन्न) बाली।
अगाइनु- --- अ.क्रि. --- हे. अघाइनु।
अगाउनु- --- अ.क्रि. [सं. आघ्राण] --- हे. अघाउनु।
अगाडि- --- क्रि.वि. [सं. अग्र+आडि] --- १. सामुन्नेमा; हाकाहाकी; अगिल्तिर। २. पहिले नै; अघिबाटै; उहिले।
अगाडी- --- ना. --- काठी नखसोस् भनी घोडाको घाँटीमा लगाइने पेटी।
अगाध --- वि. [सं.] --- १. गहिरो; तर्न नसकिने। २. जानेर जान्न नसकिने; अथाह। क्रि.वि. ३. अत्यन्त; असाद्धे; अघोरै।
अगावै- --- क्रि.वि. [अगि+आवै] --- पहिले नै; अगिबाटै; अगाडि नै।
अगि --- ना. यो. [सं. अग्र] --- १. सामुन्ने; मुखेन्जी; अगिल्तिर; अघि। क्रि.वि. २. उहिले; पहिले।
अगि अगि- --- क्रि.वि. --- १. प्राचीन कालमा। २. अगाडि अगाडि; अघि अघि।
अगिन्नर पछिन्नर- --- ना. [डो.] --- कुनै काठ वा बाँसमा भार पारी अघिल्तिर र पछिल्तिर झुन्डिने किसिमले काँधमा बोकिने भारी; भारद्वारा बोकिने भारी।
अगिल्तिर- --- क्रि.वि. [अगिल्लो+तिर] --- सामुन्नेपट्टि; अगाडिपट्टि; सम्मुख; अघिल्तिर ।
अगिल्लो- --- वि. [अगि इल्लो] --- १. पहिलोचाहिँ; अगिको; अघिल्लो। २. अगाडिको; सामुन्नेको।
अगिसरा- --- वि. [सं. अग्रसर] --- १. कुनै काममा अगाडि सर्ने स्वभावको; फुर्तिलो; अघिसरा। २. कर्तव्यपरायण।
अगुल्टो- --- ना. [आगो+उल्टो] --- बलेको वा सल्केको दाउरो। अगुल्टो पनि नठोसी बल्दैन (उखान)।
अगुवा१ --- ना. [अगि+उवा] --- १. खेतीबारीको काम गर्न जग्गाधनीका तर्फबाट स्थायी वा अस्थायी रूपमा तैनाथ गरिएको कम्तियामुन्तिरको कर्मचारी; कम्तियाको सहायक।
अगुवा२- --- वि. [अगि + उवा] --- १. अगि हिँड्ने। २. कुनै काममा अगि सर्ने; बाटो देखाउने; मार्गदर्शक; भेगियारे। ना. ३. नेता।
अगुवाइ- --- ना. --- नेताले गर्ने काम; नेतृत्व।
अगुवाइगिरी- --- ना. --- अगुवाइ; नेतृत्व।
अगेनु/अगेनो- --- ना. [सं. अग्न्याधानम्] --- मझेरीमा ओछ्‌यानका छेउमा आगो बाल्न बनाइएको स्थायी अग्निकुण्ड।
अगोचर- --- वि. [सं.] --- कुनै पनि इन्द्रियले ग्रहण गर्न नसक्ने; इन्द्रियको विषय नभएको; देख्न, सुन्न, चाट्न, सुँघ्न, छाम्न र सोच्न वा जान्न नसकिने; इन्द्रियातीत।
अगोड- --- ना. [अगि गोड] --- हौदाको अगिल्लो भागलाई नहल्लिने गरी कस्न दुईतिरबाट बाँध्ने डोरी।
अगोलित- --- वि. [सं.] --- गोलाकार नभएको; गोलित वा वर्तुलित नभएको ।
अगौटे- --- वि. [अगि+औटे] --- १. अगि लाग्ने वा पाक्ने (बाली)। ना. २. त्यस्तो बाली (धैया, सठिया इ.)।
अग्घोर- --- क्रि.वि. [अघोर] --- ज्यादै; चौपट्टै; निकै; अत्यन्त।
अग्नि- --- ना. [सं.] --- १. कुनै पदार्थ जलेर ताप, प्रकाश वा ज्वाला पैदा हुने पुञ्ज; द्रुत रूपले हुने प्रज्वलन कार्य वा प्रक्रिया; आगो। २. मुख्य रूपले पाचनक्रिया सञ्चालन गर्ने शारीरिक शक्ति । ३. तीनको सङ्ख्या बुझाउने शब्द। ४. आग्नेय कोणका स्वामी मानिएका अधिदेवता।
अग्निकवच- --- ना. --- १. आगोले नडढाउने वस्तु। २. आगाबाट बच्न लगाइने वस्त्र। ३. तन्त्रशास्त्रअनुसार शरीरको रक्षा गर्न विभिन्न अङ्ग छोई कल्पना गरिने विभिन्न नामका मन्त्र।
अग्निकाण्ड- --- ना. --- आगाले गर्ने विनाश; आगलागी।
अग्निकुण्ड- --- ना. --- यज्ञ आदिमा हवन गर्नका निम्ति आगो बाल्न बनाइएको खाडल; यज्ञवेदीको अगेनु।
अग्निकुमार- --- ना. --- १. प्रायः बालबालिकाहरूको पाचनशक्ति बढाउने आयुर्वेदिक औषधी। २. कार्तिकय; कुमार।
अग्निकोण- --- ना. --- आग्नेय दिशा।
अग्निचक्र- --- ना. --- १. आगाका ज्वालाको भुमरी। २. योगशास्त्रअनुसार त्रिकोणाकार आधार भएको मणिपुर।
अग्निचरो- --- ना. --- भँगेराजस्तो आकारको, मिठो आवाज भएको एक प्रकारको चरो; तोपचरो।
अग्निज्वाला- --- ना. --- आगाको राँको।
अग्निदीपन- --- ना. --- आयुर्वेदअनुसार पाचनशक्ति बढाउने वा भोक जगाउने एक प्रकारको खास औषधी।
अग्निपरीक्षा- --- ना. --- १. आगामा पसेर आफ्नो निर्दोषपना साबित गर्ने प्राचीन प्रथा। (उदा.- सीताले अग्निपरीक्षाद्वारा आफ्नो सतीत्व प्रमाणित गरिन्।) २. अत्यन्त कठिन वा ज्यान जोखिममा पर्ने किसिमको कुनै जाँच।
अग्निपाक- --- वि. --- १. आगामा पकाइएको। ना. २. कुनै वस्तुलाई आगामा पाक गर्ने प्रक्रिया।
अग्निपुराण- --- ना. --- अठार पुराणमध्ये एक; आठौँ महापुराण।
अग्निपूजक- --- वि. --- अग्निलाई नै इष्टदेवता मानी पूजा गर्ने (हिन्दू, पारसी आदि)।
अग्निबाण- --- ना. --- १. पुराणअनुसार आगो उत्पन्न गरी शत्रुलाई ध्वस्त पार्ने एक दिव्य अस्त्र। २. ज्योतिषशास्त्रअनुसार महिनामा शुक्लपक्षका द्वितीया र एकादशी तथा कृष्णपक्षका पञ्चमी र चतुर्दशी तिथिमा पर्ने अग्निभयको योग।
अग्निमान्द्य- --- ना. --- जठराग्नि मन्द हुने रोग; खाइएको वस्तु अपच हुने रोग; पाचनशक्ति कम हुने रोग।
अग्निमोचक- --- ना. --- दुर्घटनामा प्रयोग गर्न ठुलठुला भवनमा राखिने, आगो निभाउने यन्त्र।
अग्निरेखा- --- ना. --- १. डढेलाबाट जोगाउनका निम्ति जङ्गल खण्ड-खण्डमा विभाजित हुने गरी बिच बिचमा बनाइएका चौडा बाटा। २. डढेलामा झै बिच बिचमा रहेको आगाको पङ्क्ति।
अग्निरोहिणी- --- ना. --- १. राता राता फोका निस्किने र जलन एवम् छटपटी पैदा गराउने एक रोग। २. प्लेग।
अग्निवर्द्धक- --- वि. --- खाएको वस्तु पचाउने; पाचनशक्ति बढाउने; जठराग्निलाई सक्रिय पार्ने।
अग्निशर्मा- --- वि. --- ज्यादै रिसाहा; अत्यन्त क्रोधी। (उदा.- तिमी त अग्निशर्मा नै रहेछौ!)।
अग्निशाला- --- ना. --- यज्ञकुण्डका लागि निर्मित घर।
अग्निशिखा- --- ना. --- १. आगाको लप्को; बल्दै गरेको आगाको ज्वाला। २. खोर्सानी।
अग्निसंस्कार- --- ना. --- १. धर्मशास्त्रअनुसार यज्ञादिमा गरिने अग्निको सोह्र संस्कार। २. हिन्दू संस्कारअन्तर्गत गरिने मरेका व्यक्तिको दाहसंस्कार।
अग्निस्थापना- --- ना. --- १. यज्ञकर्ममा वैदिक विधिपूर्वक अग्निको स्थापना गर्ने काम; तत्सम्बन्धी अनुष्ठान वा सो अनुष्ठान सम्पन्न गर्ने विधि। २. त्यसरी अग्निको स्थापना गर्ने विधि लेखिएको पुस्तक।
अग्निहोत्र- --- ना. --- वैदिक प्रक्रियाअनुसार अग्निस्थापना गरी नियमित रूपले बिहानबेलुका होम गर्ने क्रिया; त्यस्ता प्रकारले अग्निलाई अखण्ड राख्न गरिने नित्य हवन।
अग्निहोत्री --- ना. --- अग्निहोत्रसम्बन्धी कार्य गर्ने व्यक्ति वा सो काम गर्ने अधिकार भएको व्यक्ति।
अग्न्यस्त्र- --- ना. --- पुराण आदिमा वर्णन गरेअनुसार आगाको ज्वाला ओकल्ने प्राचीन अस्त्र।
अग्र- --- वि. [सं.] --- मुख्य; पहिलो; प्रधान। ना. २. अगाडिको भाग; सामुन्नेको हिस्सा।
अग्रगामी- --- वि. --- १. कुनै यात्रा, कार्यक्रम, अभियान आदिमा नाइके वा अगुवा भई हिँड्ने। २. कुनै युग वा समाजको यथास्थितिसँग असन्तुष्ट भई त्यसमा आमूल परिवर्तनका निम्ति अग्रसर हुने।
अग्रज- --- ना. --- १. अगाडि जन्मेको व्यक्ति। २. दाजु ।
अग्रजिह्वा- --- ना. --- जिब्राको अघिल्लो भाग।
अग्रणी- --- वि. --- १. कुनै पनि काम वा विचारमा अगुवा। २. मुख्य; प्रधान।
अग्रदूत --- ना. --- अगि आउने विचार, विषय वा व्यक्तिको सन्देश ल्याउने व्यक्ति; कुनै पनि कुरामा अरूभन्दा अगि बढेको व्यक्ति।
अग्रपङ्क्ति- --- ना. --- १. पहिलो पाँती। २. विशिष्ट व्यक्ति वा वस्तुमध्ये एक; अब्बल दर्जा।
अग्रलेख- --- ना. --- १. समाचारपत्रमा छापिने मुख्य लेख। २. गोष्ठी, कार्यशाला आदिमा छलफलका निम्ति प्रस्तुत गरिने पत्र।
अग्रवर्ती- --- वि. --- अगाडि रहेको; अगिल्तिर रहेको; अघिल्ला पङ्क्तिमा पर्ने।
अग्रसर --- वि. --- कुनै पनि कामकुरामा अगि सर्ने; कुनै पनि कुरामा अगि बढ्ने वा चासो लिने।
अग्रस्वर- --- ना. --- उच्चारणमा जिब्राको अग्रभाग सक्रिय भएको स्वरवर्ण।
अग्रहायण- --- ना. --- मङ्सिर महिना।
अग्रहार- --- ना. --- प्राचीन समयमा गुरुकुलबाट शिक्षा पाई आउने विद्वान् ब्राह्मणलाई जीविकाका निम्ति चलनअनुसार दिइने गरेको जमिन वा जनपद। २. राजाद्वारा ब्राह्मणलाई जीविकोपार्जनका लागि दिइएको जग्गा; कुशबिर्ता।
अग्राख/अग्राठ- --- ना. --- १. सालको काठ। २. कुनै पनि काठको भित्रको चुरो। (उदा.- काठको बाकलभित्र पलाँस र पलाँसभित्र अग्राख
```
-------------------

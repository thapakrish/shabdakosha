-------------------
```
अमारे --- वि. --- अमाराको जस्तो स्वाद भएको अथवा अमिलो र गुलियो स्वाद भएको।
अमार्जित- --- वि. [सं.] --- सफा नगरिएको; अपरिष्कृत; नमाझिएको।
अमाल --- ना. --- [अ. अमल] पहिले पहिले गाउँघरको मुद्दामामिला हेर्ने र सरकारी तिरो उठाउने अड्डा।
अमाली --- ना. --- अमाल अड्डाको मुख्य हाकिम; द्वारे।
अमावस्या/अमावास्या- --- ना. [सं.] --- औंसी; अमा।
अमित- --- वि. [सं.] --- १. सीमा नभएको; असीमित; अपरिमित। २. अत्यधिक; धेरै।
अमिताभ- --- ना. --- १. पञ्चबुद्धमध्ये एक; पाण्डुराका पति; पद्मपाणिका पिता। २. चैत्यको पश्चिममा स्थापना गरिने देवता। वि. ३. असीमित आभा वा कान्ति भएको; कान्तिवान्; तेजस्वी; तेज नरित्तिने।
अमित्र- --- ना. [सं.] --- मित्र नभएको व्यक्ति; भिन्न व्यक्ति; शत्रु; वैरी।
अमित्रता- --- ना. --- अमित्र हुनाको भाव वा स्थिति; शत्रुता।
अमिन --- वि. [अ. अमीन] --- १. अमानत राख्ने। ना. २. जग्गाजमिनको नापजाँच गर्ने वा सो काममा खटिएको कर्मचारी।
अमिनी- --- ना. --- १. अघिको मधेस, तराईको तल्ला तहको अदालत। २. जग्गाजमिनहरूको नापजाँचसम्बन्धी काम गर्ने कामदार।
अमिनी गोस्वारा- --- ना. --- मोफसलका अमिनी अड्डाहरूका कागतपत्रहरू रहने अड्डा।
अमिर- --- वि. [अ. अमीर] --- १. ज्यादै धनी; धनाढ्य; सम्पत्तिवान्। २. इज्जतदार; भलादमी। ३. ना. धनीमानी।
अमिरी- --- ना. --- १. धनीपना; धनाढ्यपन। २. गहकिलोपन। ३. भलादमीपना।
अमिलिनु- --- अ.क्रि. [अमिलो +इ+नु] --- १. कुनै वस्तु विकृत भएर अमिलो हुनु। २. मनमा ठुलो पिर पर्नु; चिन्तित हुनु।
अमिली- --- ना. [अमिलो +ई] --- १. साना मसिना पात हुने र लामा कोसादार अमिलो फल फल्ने ठुलो जातको रुख; त्यसैको फल; तित्री। २. साना तीनचोसे आकारका पात हुने र मसिना अमिला कोसा फल्ने एक जातको झार; चरीअमिलो।
अमिली घाँस --- ना. --- रातो रङको खण्डाकार फूल फुल्ने एक जातको घाँस।
अमिलुवा- --- वि. [अ+मिल्+उवा] --- मिलनसार नभएको; बेमेलको; अमिल्दो।
अमिले- --- ना. [अमिलो+ए] --- चरीअमिलो।
अमिलो --- ना. [सं. अम्ल +इलो] --- १. निबुवा, कागती, सङ्खत्रो, बिमिरो आदिका रसको जस्तो स्वाद। २. चुक; च्वाँठ; अमिलो पदार्थ। वि. ३. चुकका स्वादको; अमिल्चुके।
अमिलो पालुङ्गो- --- ना. --- अमिलो स्वाद हुने एक जातको पालुङ्गो।
अमिलो लँडे- --- ना. --- अमिलो स्वाद हुने एक जातको लँडे।
अमिल्चुके --- वि. --- कुनै वस्तु विकृत भएर अलिअलि अमिलो भएको; अमिल्च्याहा।
अमिल्चो/अमिल्च्या/अमिल्व्याहा- --- वि. --- अलिअलि अमिलो; थोरै अमिलो।
अमिल्सो/अमिल्स्या/अमिल्स्याहा --- वि. [अमिलो+सो/स्या/स्याहा] --- हे. अमिल्चो।
अमिश्रित --- वि. [सं.] --- १. कुनै पनि चिज नमिसिएको; मिसावट नभएको। २. शुद्ध; चोखो।
अमुक- --- सर्व. [सं.] --- १. फलानो; ढिस्कानो। वि. २. खास । ३. तोकिएको।
अमुककालिक- --- वि. --- कुनै खास समयमा केन्द्रित; समकालिक; मुककालक एककालिक।
अमुक्त- --- वि. [सं.] --- १. मुक्त नभएको; बाँधिएको। २. परतन्त्र; परवश।
अमुक्ति- --- ना. --- १. मुक्त नभएको स्थिति; बन्धनमा परेको अवस्था; परतन्त्रता; पराधीनता। २. दासता; दासत्व।
अमुख्य- --- वि. [सं.] --- मुख्य नभएको; अप्रधान; गौण।
अमुग्ध- --- वि. [सं.] --- १. मुग्ध नभएको; अनासक्त। २. चतुरो; सिपालु ।
अमूर्त- --- वि. [सं.] --- १. मूर्ति नभएको; रूप नभएको; आकार नभएको; इन्द्रियबाट अनुभव गर्न नसकिने; निराकार। ना. २. परमेश्वर। ३. आत्मा। ४. काल । ५. आकाश । ६. वायु।
अमूर्त भावना- --- ना. --- छैटौँ इन्द्रियको अनुभूतिको अभिव्यक्ति वा स्थापना।
अमूर्तरूप --- ना. --- चक्षुरिन्द्रियले नदेखिने, तर मनले मात्र थाहा पाइने रूप।
अमूर्तवाद- --- ना. --- अन्तर्जगत्को अमूर्त चिन्तन गरिएको एक किसिमको दर्शन; आत्मवाद; शून्यवाद।
अमूर्ति- --- वि. --- १. मूर्ति नभएको; आकाररहित। ना. २. विष्णु।
अमूल- --- वि. [सं.] --- १. मूल नभएको; निर्मूल । २. प्रमाण नभएको; निराधार, अप्रामाणिक। ३. मिथ्या; भ्रामक । ४. जरा नभएको।
अमूलक- --- वि. --- १. मूल वा जड नभएको; अमूल। २. निराधार। ३. मिथ्या; जड।
अमूल्य- --- वि. [सं.] --- १. मोल गर्न नसकिने; अनमोल। २. बहुमूल्य; किम्मती। ३. उत्तम; श्रेष्ठ।
अमृत- --- वि. [सं.] --- १. नमरेको; जिउँदो। २. अमरत्व दिने; नमर्ने; अमर । ३. अति मिठो। ४. प्यारो; अभीष्ट । ना. ५. खाँदा अमर हुने पदार्थ; सुधा; पीयूष। ६. पानी। ७. घिउ, दुध।
अमृतकर- --- ना. --- १. चन्द्रमा। २. वैद्य।
अमृतगर्भ- --- ना. --- जीवात्मा; परब्रह्म।
अमृततरङ्गिणी- --- ना. --- १. जून। २. नदी।
अमृतपानी --- ना. --- बिहानबेलुकी धानका बालाका टुप्पामा रहने पानी।
अमृतफल- --- ना. --- १. नास्पाती। २. सुन्तला।
अमृतरश्मि- --- ना. --- अमृतसमानका किरण हुने ग्रह; चन्द्रमा।
अमृतवान- --- लाहाको रोगन लगाइएको, माटाको भाँडो; घिउ, तेल, अचार आदि हाल्ने माटाको भाँडो।
अमृतवायु- --- ना. --- प्राणवायु, अक्सिजन।
अमृतस्रवा --- ना. --- पानीलहरो।
अमृतांशु- --- ना. --- चन्द्रमा।
अमृत्यु- --- वि. [सं.] --- १. नमर्ने; अमर। ना. २. नमर्ने स्थिति; अमरता।
अमेजन- --- ना. [अड्.] --- दक्षिण अमेरिकामा भएको, संसारमा सबभन्दा ठुलो नदी।
अमेरिकन- --- वि. [अड्.] --- अमेरिकाली।
अमेरिका- --- ना. [अड्] --- १. पृथ्वीको पश्चिमी गोलार्धमा उत्तरी ध्रुवप्रदेशदेखि दक्षिणी ध्रुवप्रदेशसम्म फैलिएका दुई महाद्वीप । २. उत्तरी अमेरिकाको एक संयुक्त राज्य।
अमेरिकाली- --- वि. --- १. अमेरिकाको; अमेरिकासम्बन्धी। २. अमेरिकानिवासी। ना. ३. अमेरिकाको मान्छे।
अमेरिकी --- वि. --- अमेरिकाली।
अमेल- --- ना. [अ+मेल] --- १. बेमेल; फुट; वैमनस्य। वि. २. फुट्टा; सिलसिला नमिलेको; असम्बद्ध।
अमोक्ष- --- वि. [सं.] --- १. मोक्ष नभएको; अमुक्त। २. प्रतिबन्धित। ना. ३. मोक्षको अभाव।
अमोघ --- वि. [सं.] --- १. खेर नजाने; नचुक्ने; अचुक; अव्यर्थ। ना. २. विष्णु।
अमोघ किरण- --- ना. --- उदय र अस्त हुने बेलाको सूर्यकिरण।
अमोघ वाञ्छित- --- वि. --- कहिल्यै निराश नहुने; आशावादी।
अमोघसिद्धि- --- ना. --- पञ्चध्यानी बुद्धमध्ये एक; चैत्यका उत्तरी भागमा राखिने देवता; ताराका पति; विश्वप्राणीका पिता।
अमोट- --- ना. --- हे. अमोठ।
अमोठ- --- ना. [सं. आम्र+ओठ] --- पाकेका आँपको गुदी सुकाएर बनाइएको माडा; आँपको माडा; अम्मट; अमोट।
अमोल- --- वि. [सं.] --- १. मोल नभएको; अनमोल, अमूल्य। २. धेरै मोल पर्ने; बहुमूल्य; किम्मती।
अमौलिक- --- वि. [सं.] --- १. मूलसित सम्बन्ध नभएको; मौलिक नभएको। २. अर्काका कृति वा विचारधारासँग सम्बन्ध रहेको। ३. अरूको सारिएको, अनुसरण गरिएको वा उतारिएको।
अम्खोरा- --- ना. [अ. आबखोर ८ ग्रि. अम्फोरियर] --- बिट फर्की मुख केही सानो भएको पेट फुकेको, पानी खाने भाँडो; आम्खोरा।
अम्खोरी- --- ना. --- अलि सानो किसिमको अम्खोरा।
अम्चुर- --- ना. [प्रा. अम्मचुर८ सं. आम्रचूर्ण] --- काँचो आँपको सुकेका चाना कुटेर बनाइएको धुलो; काँचो आँपका टुक्राको सुकुटी; अमचुर।
अम्तर्नु- --- ना. [अमलतुनु < सं. अङ्गुलित्राण] --- सुचीकारले लुगा सिउँदा धागो अम्टार्न सियो घचेट्दा औंलामा घाउ नलागोस् र आँटार्न सजिलो होस् भनी खास गरी माझी औंलाका टुप्पामा टोपीजस्तो गरी लगाउने छाला, धातु वा कपडाको औंठीका आकारको साधन; अमलतुनु; लक्खु।
अम्ब- --- ना. [सं.] --- १. बाबु; पिता। २. वेदध्वनि । ३. आँखा। ४. पानी।
अम्बक१- --- ना. --- १. आँखा। २. बाबु; अम्ब।
अम्बक२- --- ना. [सं. आम्र+क] --- अम्बा वा बेलौती (फल)।
अम्बके- --- ना. --- १. अम्बासँग मिल्ने तर खुर्सानीका जत्रा फल लाग्ने एक जङ्गली वनस्पति। वि. २. अम्बकको जस्तो। ३. अम्बक खाएर वा बेचेर जीविका गर्ने।
अम्बर- --- ना. [सं.] --- १. अकास; आकाश। २. लुगा; वस्त्र। ३. सुगन्धित द्रव्यविशेष।
अम्बर पथ- --- ना. --- आकाश मार्ग।
अम्बल- --- ना. [अ. अमल] --- इलाका; अमल।
अम्बा१- --- ना. [सं.] --- १. आमा; माता। २. दुर्गा। ३. महाभारतमा भीष्मलाई मार्न अर्को जन्ममा शिखण्डी भएर जन्मने प्रसिद्ध स्त्री।
अम्बा२- --- ना. [सं. आम्रक] --- लाम्चा र खस्रा पात हुने, मसलाको जस्तो पातलो अनि चिल्लो बोक्रो हुने र सो बोक्रो फेरिइरहने, रातो र फुस्रो काठ हुने, पाक्ता धेरै बियाँका साथ पहेँला फल फल्ने एक बोट वा त्यसैको फल; बेलौती; लताम।
अम्बिका --- ना. [सं.] --- १. आमा; माता; जननी। २. पार्वती; गौरी।
अम्बु- --- ना. [सं.] --- पानी; जल।
अम्बुज- --- वि. --- १. पानीमा उम्रने वा पैदा हुने। ना. २. कमल। ३. कपूर। ४. शङ्ख।
अम्बे- --- वि. [अम्बा+ए] --- १. अम्बाजस्तो; अम्बासम्बन्धी। २. अम्बा हाल्ने वा बोक्ने।
अम्बे डोको - --- ना. --- अम्बा हालेर बोक्न हुने खालको ससानो डोको।
अम्भर- --- ना. [अ. अमल] --- जिम्मा; अभिभारा।
अम्मर- --- ना. [सं. अमर] --- १. प्रतिज्ञा; कबुल। वि. २. अमर।
अम्मल- --- ना. [अमल] --- अमल; नसा।
अम्मली- --- वि. --- अमली।
अम्रिसो - --- ना. [सं. अवृक्ष] --- बाँसका जस्ता तर ठुला र लामा पात, खैरा र झुसिला झुप्पादार फूल फुल्ने र मसिना ज्वानुजस्ता गेडा लाग्ने विशेष गरी सुक्खा ठाउँ र भिरपहरा आदिमा हुने एक जातको घाँस, खरको एक जाति; अम्लिसो।
अम्लिसो - --- ना. --- हे. अम्रिसो।
अग्रे- --- वि. [अम्रो+ए] --- १. अम्रोजस्तो; अम्रोसम्बन्धी। २. भर्खरको; लैनु ।
अम्रे गुहु- --- ना. --- जन्मनेबित्तिकै बच्चाले हगेको गुहु; गर्भावस्थादेखि पेटमा रहेको र जन्मेपछि हगेर निकालेको गुहु।
अम्रे दुध- --- ना. --- बच्चो पैदा हुनुभन्दा पहिले नै फाँचामा भरिएको दुध; बिगौते दुध।
अम्रो- --- ना. [सं. अङ्कुर] --- जनावरबाट बच्चा पैदा हुँदा साथमा आउने सालनाल ।
अम्ल- --- वि. [सं.] --- १. अमिलो। ना. २. षड्रसमध्ये एक रस; अमिलो स्वाद।
अम्लजन- --- ना. --- प्राणीका निम्ति आवश्यक वायुतत्त्व।
अम्लपित्त- --- ना. --- अमलपित्त।
अम्लान- --- वि. [सं.] --- १. नओइलाएको; चाउरी नपरेको; म्लान नभएको। २. फुलेको; प्रफुल्ल । ३. उदास नभएको; प्रसन्न। ४. स्वच्छ; साफ।
अम्लेट- --- ना. [अड्.] --- कुखुरा आदिको फुल फिटेर मसला र प्याज आदिका टुक्रा मिलाई वा नमिलाईकनै बनाइएको रोटीजस्तो
```
-------------------

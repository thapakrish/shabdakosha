-------------------
```
अझक --- ना. [अ+झक] --- केटाकेटी र गैह्र जिम्मेवार व्यक्तिहरू पुग्न र दखल दिन नसक्ने सुरक्षित ठाउँ। (उदा.- यो ऐना अझकमा राख, केटाकेटीले फुटाउलान्।)।
अझारो- --- ना. [सं. अध्यारोप] --- १. दोष लाउने काम; दोषारोपण; अभियोग। २. अत्तो; फत्तुर।
अझारो र बझारो- --- ना. --- १. गाली र बझौटी। २. दोषारोपण र बाझाबाझ ।
अझेउलो- --- ना. [√ अज्यौली] --- १. टन्टा; लेठो। २. अन्याय; फट्याइँ; अचाडू कार्य।
अझेटो- --- ना. [√ अचेटो] --- बेपत्ताको रडाको; झमेला; लेठो; अनावश्यक टन्टा।
अझै- --- क्रि.वि. [अझ+ऐ] --- अझ ज्यादा। (ऊ अझै निश्चिन्त हुन सकेको छैन।)।
अभ्यौली- --- ना. --- हे. अज्यौली।
अञ्चल- --- ना. [सं.] --- १. शिर वा काँध भई छातीमा फैलिएको वा लपेटिएको सारी, पछ्‌यौरा आदिको भाग; सारी, पछ्‌यौरा आदिको छेउ वा किनारा, सप्को। २. किनार; तीर; तट। ३. घाटी; फेदी। ४. कुनै मुलुक वा प्रदेशको एक भाग; भूभाग; क्षेत्र; प्रदेश। ५. नेपालका चौध प्रादेशिक विभागमध्ये एक (मेची, कोसी, सगरमाथा, जनकपुर, वाग्मती, नारायणी, गण्डकी, लुम्बिनी, धवलागिरि, कर्णाली, रापती, सेती, भेरी र महाकाली)।
अञ्चल अदालत- --- ना. --- जिल्ला अदालतबाट निर्णय भएका मुद्दामा पुनरावेदन सुन्ने पञ्चायतकालमा गठित अञ्चलस्तरीय अदालत।
अञ्चलव्यापी --- वि. --- अञ्चलभरको; पूरै अञ्चलको; अञ्चलभर फैलिएको।
अञ्चलसभा- --- ना. --- सम्बन्धित अञ्चलका सबै जिल्लाका पदाधिकारीहरू र सदस्यहरू समावेश भएको सभा।
अञ्चल सभापति- --- ना. --- अञ्चलस्तरीय पञ्चायत वा अञ्चल तहमा गठित निकायका सभापति; अञ्चलस्तरीय कुनै सङ्गठनका सभापति ।
अञ्चलस्तरीय- --- वि. --- अञ्चल तहको; अञ्चल तहमा सीमित; अञ्चल तहमा हुने।
अञ्चलाधीश- --- ना. --- अञ्चलको प्रशासनिक जिम्मेवारी पाएको पञ्चायतकालीन एक उच्च पदाधिकारी।
अञ्चलाधीश कार्यालय --- ना. --- अञ्चलाधीशको अड्डा; अञ्चलाधीशका प्रत्यक्ष रेखदेखमा रही निजको कार्यसम्पादनमा सहयोग गर्ने अड्डा।
अञ्चलाधीशको कार्यालय- --- ना. --- अञ्चलाधीश कार्यालय।
अञ्जन- --- ना. [सं.] --- १. तोरीको तेलको बत्ती बाली त्यसमाथि कुनै भाँडो घोप्ट्याई माथिबाट छोपी सो बत्ती बलेर समाप्त हुँदा माथिल्लो भाँडाको भित्री भागमा जम्मा भएको ध्वाँसोमा तेल आदि हाली संस्कार गरी तयार गरिएको, आँखाका कोसको डिलमा आँखाको निरोगिता र शोभाका निम्ति लगाइने एक प्रकारको मलम वा लेप; गाजल; सुर्मा। २. सोह्र शृङ्गारमा एक; अङ्गराग।
अञ्जलि/अञ्जली- --- ना. [सं.] --- हे. अँजुली।
अञ्जलि/अञ्जलीपुट- --- ना. --- १. दुवै खुला उत्ताना हत्केला जोडी ती हत्केलाको माथिल्लो भाग चाहिँ केही झुकाउँदा हुन आउने छत्रको जस्तो आकार परेको खोबिल्टो। २. आदर वा प्रार्थनाका मुद्रामा त्यसो गरी हत्केला जोड्ने काम; करपुट; करसम्पुट; अँजुली।
अञ्जीर- --- ना. [सं.] --- डाँठ खोक्रो र लम्स्याइलो, तीनकुने पात हुने तिमिलाका जस्ता फल फल्ने, मल्बेरी परिवारको, उष्णतटबन्धीय प्रदेशमा हुने एक वृक्ष; पीपलका जस्ता मसिना बियाँ हुने त्यसैको गुलियो फल।
अट्नु --- अ.क्रि. [सं. अट+नु] --- बस्न, रहन आदिका लागि ठाउँ पुग्नु; अटाउने हुनु।
अटकल --- ना. --- हे. अडकल।
अटका- --- ना. [उडि. आटिका] --- देवतालाई भोग लगाइने वा अर्पण गरिने खाद्य पदार्थ; त्यसैको प्रसादस्वरूप पक्वान्न।
अटन- --- ना. [सं.] --- घुमफिर गर्ने काम; हिँडडुल; भ्रमण; पर्यटन (तीर्थाटन, देशाटन, भिक्षाटन इ.)।
अटपट- --- ना. [अ. मू. पट्+अ (द्वि.)] --- १. गडबड; गोलमाल; खटपट; कठिनाइ। २. अस्पष्ट बोली; बालबोली जस्तै अर्थ स्पष्ट नखुल्ने बोली। ३. कुनै कामकुरामा व्यक्तिहरूका बिच परेको खटपट वा मनोमालिन्यको स्थिति। (उदा.- तिनीहरूका बिच आजकल अटपट परेको छ।)।
अटमट्ट- --- क्रि.वि. [अ. मू. (द्वि.) मट्+ट] --- १. अटाईनअटाई; नअटाउने गरी; अटेसमटेस; उरमुट्ट। वि. २. जिउमा लुगा लाउँदा कसाकस भएको; कुनै भाँडो वा ठाउँमा कुनै पदार्थ बेसरी खाँदिएको वा भरिएको; खाँदाखाँद भएको; कसिएको।
अटल- --- वि. [सं.] --- १. अडिग; स्थिर । २. आफ्नो सिद्धान्तबाट विचलित नहुने। ३. सधैं कायम रहने। ४. निश्चय हुने; अवश्यम्भावी।
अटल २- --- ना. [नेवा. अथल] --- १. खास गरी माटाको र सामान्यतया धातु वा प्लास्टिकको पिँधभन्दा माथि खुल्दै गएको, लुगा धुने भाँडो। २. खुट्टा भएको थेप्चो र फराकिलो मुख भएको मकल।
अटाइ- --- ना. [अटाउ (+ आइ)] --- अटाउने भाव, क्रिया वा प्रक्रिया।
अटाइनु- --- अ.क्रि. --- अटाउने होइनु।
अटाई नअटाई- --- क्रि.वि. [अटाई+ नअटाई] --- ठाउँ नपुगे पनि कोचाकोच पारी; अटेसमटेस परेर, ठसाठस भरिएर; उरमुट्ट।
अटाउनु- --- अ.क्रि. [अट्+आउ+नु] --- १. कुनै कुरा वा वस्तु कुनै ठाउँ वा पात्रमा अट्न रहन सक्ने हुनु; राख्ने वा हालिने ठाउँ पुग्नु। २. कुनै वस्तु राख्ने वा हाल्ने ठाउँ तुल्याउनु। (उदा.- मधु र कमल एउटै आसनमा अटाए।)।
अटाली- --- ना. [सं. अट्टाल] --- हावा खान वा बसेर बाहिर हेर्नका निम्ति घरको दोस्रो, तेस्रो आदि तलाको मूल गारोबाट बाहिर निस्केको दलिन, खम्बा वा अन्य साधनद्वारा अड्याई बनाइएको सम्म खुला भाग; बार्दली; कौसी।
अटुट --- वि. [सं. अ+त्रुट] --- १. नटुट्ने; अखण्डित; सग्लो। क्रि.वि. २. नटुटीकन; लगातार; निरन्तर।
अट्काउनु- --- स.क्रि. --- हे. अड्काउनु।
अटेक- --- ना. [अ+टेक] --- सिद्धान्तमा नअड्ने काम; विचारमा स्थिर रहन नसक्ने स्वभाव; दोमन।
अटेर- --- वि. [अ+टेर] --- भनेको कुरा नटेर्ने; भनेको नमान्ने; हेपाहा; मिचाहा।
अटेऱ्याइँ- --- ना. --- अटेर गर्ने भाव वा क्रिया; अटेरीपन।
अटेरी- --- वि. --- नटेर्ने; अटेर ।
अटेर्नु- --- ना. [सं.अत्रिण] --- घाँसपात आदिमा फिँजको डल्लोजस्तो गुँड लगाउने, घाँससित खाएमा भेडाबाखा बिरामी हुने एक जातको सानो किरो।
अटेर्नु/अटेर्नो- --- वि. [अटेर्+नु/नो] --- भुट्ता फूल नउठ्ने (मकै आदि); ठेट्नो।
अटेसमटेस- --- क्रि.वि. [अट्+एस (द्वि.)] --- सकेसम्म कोचकाच पारेर; अटाईनअटाई; खचाखच; ठसाठस; ठेलमठेल।
अटैसा- --- ना. --- बिचबिचमा समान अन्तर पारी सातवटा वा नौवटा प्रायः सुनको बुट्टेदार गेडी हाली उनेर बनाएको पोतेको माला; नौगेडी।
अटो- --- ना. [अड्] --- १. एक प्रकारको छाप्ने यन्त्र। २. स्वहस्तलेख; अटोग्राफ । ३. टेम्पो। वि. ४. स्वचालित; आफैंआफ चल्ने, हुने वा बन्ने (अटोबस, अटोरिक्सा, अटोमोबाइल्स इ.)।
अटोग्राफ --- ना. --- स्वहस्तलेख।
अटोमेटिक- --- वि. --- मानवीय नियन्त्रण वा सञ्चालनविना आफैँ चल्ने; स्वचालित (अटोमेटिक घडी; अटोमेटिक राइफल इ.)।
अट्काउ- --- ना. --- हे. अड्काउ।
अट्‌काउपट्‌काउ- --- ना. --- हे. अड्काउपड्काउ।
अट्टहास- --- ना. [सं.] --- ठुलो स्वरको हाँसो; खित्का छोडेको हाँसो।
अट्टान- --- वि. [सं. अट्ट+आन] --- अत्यन्त बलियो; हट्टाकट्टा; दहिलो।
अट्टालिका- --- ना. [सं.] --- अटाली।
अट्टे- --- ना. --- मार्सी धानको एक भेद।
अट्ठा- --- ना. [प्रा. अट्ठ८ सं. अष्ट] --- तासको वा गन्जिफाको आठ फुट्टी भएको पत्ती; आठ फुट्टीवाला चक्की।
अट्ठाइस --- ना. [प्रा. अट्ठाईस ८ सं. अष्टाविंशति] --- १. बिस र आठको योगसङ्ख्या; २८ को अङ्क। वि. २. गन्दै जाँदा अट्ठाइस सङ्ख्यामा पर्ने; सातको चार गुना हुने।
अट्ठाइसौँ- --- वि. --- १. गन्ने क्रममा अट्ठाइस चाहिँ सङ्ख्यामा हुने; कुनै बाँडिएका वा बाँडिने वस्तुको बराबरका अट्ठाइसमध्ये एउटा चाहिँ भाग भएको।
अठचालिस- --- ना. [सं. अष्टचत्वारिंशत्] --- १. चालिस र आठको योगसङ्ख्या; ४८ को अङ्क। वि. २. गन्दै जाँदा सतचालिस पछिको सङ्ख्यामा पर्ने; चालिस र आठका योगसङ्ख्याको।
अठचालिसौं- --- वि. --- गन्तीका क्रममा अठचालिस सङ्ख्याको; अठचालिस सङ्ख्यामा पर्ने।
अठचालीस - --- ना. --- हे. अठचालिस।
अठचालीसौं- --- वि. --- हे. अठचालिसौं।
अठतिस- --- ना. [सं. अष्टत्रिंशत्] --- १. तिस र आठको योगसङ्ख्या; ३८ को अङ्क। वि. २. गन्तीका क्रममा सैंतिसपछिका सङ्ख्याको।
अठतिसौं- --- वि. --- गन्तीका क्रममा अठतिस सङ्ख्याको; अठतिस सङ्ख्यामा पर्ने।
अठतीस- --- ना. --- हे. अठतिस।
अठतीसौँ- --- वि. --- हे. अठतिसौं।
अठन्नी- --- ना. [आठ+आना+ई] --- पहिलेको भारतीय आधा रुपियाँ अर्थात् आठ आनाको सिक्का; बत्तिस पैसाको सिक्का।
अठपहरी/अठबरी/अठबरे- --- ना. [भो. ब. (राई)] --- लिम्ब्वानी र खम्ब्वानी मिश्रण भएको भाषा बोल्ने राई जातिको एक शाखा।
अठबा- --- वि. --- १. अप्ठ्यारो; गाह्रो; मुस्किल। ना. २. दोठ्याङ; असजिलो स्थिति।
अठसट्ठी- --- ना. [प्रा. अट्ठसट्ठी८ सं. अष्टषष्टि] --- १. साठी र आठको योगसङ्ख्या; ६८ को अङ्क। वि. २. गन्तीका क्रममा सतसट्ठीपछिको सङ्ख्यामा पर्ने; साठी र आठका योगसङ्ख्याको।
अठस‌ट्ठिऔं/अठसट्ठियौँ- --- वि. --- गन्तीका क्रममा अठसट्ठी सङ्ख्यामा पर्ने; अठसट्ठी सङ्ख्याको।
अठहत्तर- --- ना. [प्रा. अठहत्तर] --- १. सत्तरी र आठको योगसङ्ख्या; ७८ को अङ्क। वि. २. सतहत्तरपछिको सङ्ख्यामा पर्ने; सत्तरी र आठका योगसङ्ख्याको।
अठार- --- ना. [प्रा. अट्ठार ८ सं. अष्टादश] --- १. दश र आठको योगसङ्ख्या; १८ को अङ्क। वि. २. गन्तीका क्रममा सत्रपछिको सङ्ख्यामा पर्ने; दश र आठका योगसङ्ख्याको।
अठार पोल- --- ना. --- बोडीमा आधारित धार्नी प्रणालीकोअनुसार बिसौलीभन्दा कम परिमाणको तौल।
अठारौं- --- वि. --- गन्दै लाँदा अठार सङ्ख्यामा पर्ने; अठार सङ्ख्याको।
अठासी --- ना. [प्रा. अट्ठासि८ सं. अष्टाशीति] --- १. असी र आठको योगसङ्ख्या; ८८ को अङ्क। वि. २. असी र आठका योगसङ्ख्याको; सतासीपछिको सङ्ख्यामा पर्ने।
अठासिऔं/अठासियौं- --- वि. --- अठासी सङ्ख्यामा पर्ने; अठासी सङ्ख्याको।
अठिंगर/अठिङर/अठिङ्ङ्गर- --- ना. [आँठ+इँगर / इङर/इङ्ङ्गर] --- शरीरको अङ्ग वा हाडको जोर्नी; आङ र पाताको जोर्नी।
अठिया- --- ना. --- केराको एक जात; अठैसो।
अठेङ- --- ना. --- हे. अठ्याङ।
अठेङ मठेङ- --- क्रि.वि. --- हे. अठ्याङमठ्याङ।
अठेसो- --- ना. [अँठ्याउ एसो] --- झ्याल, ढोका आदिका खापामा खोल्न वा लगाउन हुने गरी जडिएको वस्तु; हातो; मुर्रा।
अठैसो - --- ना. [अट्ठिया+एँसो] --- कमसल खालको केराको एक भेद; अठिया।
अठोट्नु- --- स.क्रि. [अठोट+नु] --- १. निधो गर्नु; निर्णय गर्नु। २. बन्दोबस्त मिलाउनु, तजबिज गर्नु।
अठोट- --- ना. [प्रा. अट्ठवत्८ सं. अर्थवत्] --- १. पक्कासँग गरिएको निधो वा निर्णय; ठहर । २. तजबिज; तर्जुमा। ३. अनुमान; अडकल; लख।
अठोटाइ- --- ना. [√ अठोट् (+आइ)] --- अठोट्ने भाव, क्रिया वा प्रक्रिया।
अठोटाइनु- --- क.क्रि. --- अठोट्न लाइनु, अठोट्ने काम गराइनु।
अठोटाउनु- --- प्रे.क्रि. --- अठोट्न लाउनु, अठोट्ने काम गराउनु।
अठोटिनु- --- स.क्रि. --- अठोट्ने काम गरिनु; अठोट गरिनु।
```
-------------------

-------------------
```
अयत्न- --- वि. [सं.] --- १. यत्न गर्न नपर्ने; प्रयास गर्न नपर्ने। ना. २. यत्नको अभाव; प्रयत्नहीनता। क्रि.वि. ३. यत्नविना नै।
अयथार्थ- --- वि. [सं.] --- यथार्थ वा सत्य नभएको; झुटो; मिथ्या।
अयथार्थता- --- ना. --- अयथार्थ हुनाको भाव वा स्थिति; असत्यता।
अयथार्थ्य --- ना. --- १. यथार्थताको अभाव; असत्यता। २. असङ्गति; असंलग्नता।
अयन- --- ना. [सं.] --- १. हिँडाइ; गति। २. बाटो; मार्ग। ३. सूर्यको उत्तरी र दक्षिणी गति। ४. आश्रय; घर। ५. काल; समय। ६. कल्चौंडो; फाँचो। ७. अङ्गुल एवं मात्राको छ गुना बराबरको नाप। ८. करपाद, अङ्ग वा रस बराबरको नाप।
अयनवृत्त --- ना. --- ग्रहणरेखा।
अयन सङ्क्रान्ति- --- ना. --- सूर्यको दक्षिणगति र उत्तरगतिको आरम्भ हुने माघे सङ्क्रान्ति र साउने सङ्क्रान्ति।
अयन्त्रित- --- वि. [सं.] --- नियन्त्रणमा नरहेको; नियन्त्रण गर्न नसकिने; मनमानी गर्ने; उच्छृङ्खल।
अयश- --- ना. [सं.] --- १. अपयश, अपकीर्ति। २. निन्दा; तिरस्कार।
अयशस्वी --- वि. --- कीर्ति नभएको; यश नभएको; ख्याति नभएको।
अयस- --- ना. [अ. ऐश] --- मोजमज्जा; भोगविलास; ऐस; आराम; चैन।
अयसी- --- वि. --- अयस गर्ने; ऐसी।
अयाचित --- वि. [सं.] --- १. नमागिएको; मागेर नलिइएको। २. आफैं प्राप्त भएको।
अयाल- --- ना. [तु. याल] --- घोडा, सिंह आदिका गर्दनका लामा लामा रौं; याल।
अयु- --- वि.बो. --- एक्कासि आश्चर्य, विस्मय, भय आदि जनाउँदा प्रयोग हुने शब्द। (उदा.- अयु, सर्प देखेर म त डरले भुतुक्कै भएँ!)
अयुक्त- --- वि. [सं.] --- १. नजोतिएको; नदाइएको। २. नमिलेको; नजोडिएको। ३. अयोग्य; अनुचित।
अयुक्ति- --- ना. --- युक्तिसङ्गत नभएको अवस्थिति; बेमेल।
अयुग्म- --- वि. [सं.] --- जोडा नभएको; बेजोडा; बिजोडा।
अयुत- --- ना. [सं.] --- १. दश हजारको सङ्ख्या। वि. २. दश हजार सङ्ख्याको।
अये- --- वि.बो. --- सम्बोधन आदिमा प्रयोग हुने अनादरवाची शब्द; ए।
अयोग- --- ना. [सं.] --- १. योगको अभाव; दुर्योग । २. सङ्कटकाल; मुस्किलको समय। ३. वियोग; बिछोड।
अयोगव- --- ना. --- बाबु शूद्र र आमा वेश्याबाट जन्मेको छोरो।
अयोगवाह- --- ना. --- व्यञ्जनभिन्न ध्वनि; अनुस्वार र विसर्ग (संस्कार; छिः इ.)।
अयोगात्मक- --- वि. [सं.] --- प्रकृति नजोडिएको; नजोडिने।
अयोगात्मक भाषा- --- ना. --- व्याकरणअनुसार रूप नचल्ने भाषा।
अयोग्य- --- वि. [सं.] --- १. योग्य नभएको; नालायक; काममा निपुण नभएको। २. अनुपयुक्त; अनुचित।
अयोग्यता- --- ना. --- १. योग्यताको अभाव; नालायकपन। २. कुपात्रता; अपात्रता। ३. अनौचित्य।
अयोध्या- --- ना. [सं.] --- १. भारतका सात मोक्ष पुरीमध्ये एक; प्राचीन सूर्यवंशी राजाहरूको एक प्रसिद्ध राजधानी; साकेत। २. रामचन्द्रको राजधानी।
अयोनि- --- वि. [सं.] --- १. नजन्मेको; अजात। २. नित्य। ना. ३. ब्रह्मा।
अयोनिज- --- वि. --- योनिबाट नजन्मेको; सामान्य प्राणीगत प्रक्रियाअनुसार नजन्मेको।
अयोनिजा- --- वि. --- योनिबाट नजन्मेकी (जस्तो- रामायणका अनुसार सीता)।
अयौगिक- --- वि. [सं.] --- १. यौगिक नभएको; शब्दसाधनका उपायबाट सिद्ध नहुने। २. दुई रासायनिक तत्त्वहरूको योग नभएको।
अयौन- --- वि. [सं.] --- नपुंसक; अलैङ्गिक।
अर- --- ना. [सं.] --- चक्का र धुरालाई जोड्ने ससाना काठ वा फलामका डन्डी।
अरक- --- ना. [अ. अर्क] --- सडाएका चिज उमालेर बाफका रूपमा निकालेको रस; आसव; रक्सी; तेजाब; अर्क; अरख।
अरकच्च- --- क्रि.वि. [सं. अरघट्ट] --- १. मेलो वा मेसो नपाएर; बाटो हराएर। २. अनिश्चित स्थितिले अलमलिएर, अलमल्ल; बिलखबन्द; जिल्ल; वाल्ल; पक्क।
अरक्षित- --- वि. [सं.] --- रक्षा नगरिएको वा नभएको; बचाउ नगरिएको; नजोगाइएको।
अरख- --- ना. --- हे. अरक।
अरगज्ज- --- क्रि.यो. [√ अरकच्च] --- अर्गज्ज।
अरघट्ठी- --- ना. [सं.] --- १. इनारबाट पानी झिक्ने घडाहरू झुन्ड्याइएको मालाकार यन्त्र; अरघट। क्रि.वि. २. घट्ट झै निश्चल वा हलचल नगरीकन; ढसमस्स।
अरट्ठो- --- वि. [अरठ ओ] --- १. नदोब्रिने; जर्रो; कडा; ठर्रो; नरम नभएको; अररो। २. साह्रो; दरो।
अरणी- --- ना. [सं.] --- १. ठुलठुला यज्ञमा आगो पार्ने काठको मदानीजस्तो साधन; अग्निमन्थ। २. सूर्य। ३. आगो; अग्नि। ४. चकमक।
अरण्य- --- ना. [सं.] --- १. वन; जल। २. सन्न्यासीको एक भेद।
अरण्यरोदन- --- ना. --- १. जङ्गलभित्र रोएजस्तो रुवाइ; कसैले नसुन्ने रुवाइ, कसैले नसुन्ने एकोहोरो गुनासो।
अरत- --- वि. [सं.] --- १. नलहसिएको; विरक्त। २. नरमेको; रत नभएको।
अरति- --- ना. --- १. राग वा प्रेम नभएको स्थिति; विरक्ति। २. असन्तोष।
अरतन- --- ना. [सं.] --- १. अङ्गुल वा मात्राको चौबिस गुना, करपादको चार गुना। २. मुष्टिको छ गुना र तुणीको तीन गुना बराबरको नापो।
अरथी --- ना. [सं.] --- १. सिँगारिएको शव हालेर मसानमा लैजाने यान; मुर्दाको खट; टाँड; शवयान। वि. २. रथमा नबसेको; पैदल हिँडेको।
अरनिको- --- ना. [ची. अर्निको] --- इसाको तेह्रौँ शताब्दीमा भोट हुँदै चीन जाने र चिनियाँ सम्राट् कुब्ला खाँको दरबारमा ठुलो सम्मान पाउने एक विश्वप्रसिद्ध एक नेपाली कलाकार; बलबाहु; अर्निको।
अरनिको राजमार्ग- --- ना. --- काठमाडौँबाट कोदारी हुँदै नेपाल र चीनको सीमा मितेरी साँघुसम्म पुग्ने राजपथ।
अरनी- --- ना. --- १. बिहानबेलुका खाइने मुख्य खानादेखि बाहेकको खानेकुरा; नास्ता; जलपान। २. दिउँसो खाइने खानेकुरा; खाजा; दोपहरे; अर्नी।
अरन्डी- --- ना. [सं. एरण्ड] --- १. अन्डी; अन्डीको धागोबाट बनेको खास्टो। २. भुलायो।
अरब१- --- ना. [सं. अर्बुद] --- १. सय करोडको सङ्ख्या; सय करोड। वि. २. सय करोड सङ्ख्याको; अर्ब।
अरब२- --- ना. [फा.] --- १. एसिया महाद्वीपको दक्षिणभागमा रहेको एक प्रसिद्ध भूभाग। २. त्यस भूभागका निवासी।
अरब लिग - --- ना. --- मिस्र, इराक, सिरिया, जोर्डन, सउदी अरब, यमन आदि देशमा सहयोग सम्बन्ध कायम गर्नका निम्ति इ. १९४५ मा स्थापित र पछि लिबिया, सुडान, मोरक्को, कुबेत, अल्जेरिया, ट्युनिसिया र दक्षिणी यमन पनि सामेल भएको एक संस्था।
अरबी- --- वि. --- १. अरब देशको; अरबसम्बन्धी। ना. २. पानीदार र ठुलो जातको घोडा। ३. अरब देशमा पाइने घोडा।
अररिनु- --- अ.क्रि. [अररो+इ+नु] --- १. जाडाले कक्रक्क पर्नु। २. काँचो वा चिसो अवस्थाको वस्तु सुकेर ठर्रिनु। ३. नसाको रगत सञ्चालित हुन रोकिनु; बाउँडिनु। ४. ठुलो दुःख हुनु।
अररी१- --- ना. [अररो+ई] --- १. डोरी बाट्दै गएपछि टुङ्ग्याउनीमा उब्रिएका पोया त्यसै डोरीका अन्तमा बेरेर नफुस्किने गरी सिउरिने काम। वि. २. काम गर्न गाह्रो मान्ने; अराएको काम गर्न गहुकाउने वा अप्ठ्यारो मान्ने (स्त्री)।
अररी२- --- ना. [अररो+ई] --- जङ्गलमा झाडीका रूपमा हुने एक जातको काँडो वा उक्त काँडो हुने वनस्पति।
अररो- --- वि. --- १. जाडाले कक्रिएको। २. काँचो वा चिसो अवस्थाबाट सुकेर अरठ परेको। ३. रगतको सञ्चालन रोकिएर निश्चल भएको; त्यसरी कक्रक्क परेको वा ठर्रो (शरीर आदि)।
अरऱ्याइ- --- ना. [√ अररि (+याइ)] --- अररो हुनुको भाव वा स्थिति; अररिने क्रियाप्रक्रिया।
अरऱ्याइनु- --- क.क्रि. --- अररो तुल्याइनु; अररिने पार्नु।
अरऱ्याउनु- --- प्रे.क्रि. --- अररो तुल्याउनु; कक्रक्क पार्नु।
अरल्लिनु- --- अ.क्रि. [अररो (लो)+इ+नु] --- हे. अतालिनु।
अरल्ल्याइ- --- ना. --- अरल्लिने भाव, क्रिया वा प्रक्रिया।
अरल्ल्याइनु- --- क.क्रि. --- अरल्लिने पारिनु।
अरल्ल्याउनु- --- अ.क्रि. --- अरल्लिने पार्नु।
अरविन्द - --- ना. [सं.] --- १. कमल। २. सारस। ३. तामा (धातु)।
अरविन्दाक्ष- --- ना. --- कमलनयन; बाटुला आँखा।
अरस- --- वि. [सं.] --- १. रस नभएको; नीरस; छोक्याइलो। २. रसिलो नभएको; रस नभएको, झोलिलो नभएको।
अरसिक- --- वि. --- १. रसिलो नभएको (ठाउँ वा वस्तु)। २. रसिलो मिजास नभएको; हाँसख्याल नगर्ने (व्यक्ति)।
अराइ- --- ना. [√ अराउ (+आइ)] --- अराउने भाव वा क्रियाप्रक्रिया।
अराइनु- --- क.क्रि. --- अराउने काम गरिनु।
अराउनु- --- स.क्रि. [सं. अर्ह+आउ+नु] --- आज्ञा दिनु; कामका निम्ति खटाउनु; अहाउनु।
अराउ- --- ना. [√ अह्राउ] --- अराउने काम; खट्न लगाउने काम; आज्ञा दिने काम।
अरुचि
अराउपराउ- --- ना. --- काम लगाउने स्थिति; आज्ञा दिने आदि काम; खटाउपटाउ; अहाउपहाउ।
अराजक- --- वि. [सं.] --- १. कुनै पनि किसिमको अनुशासन नभएको; शासनव्यवस्था नमिलेको; अव्यवस्था भएको; छाडा।
अराजकता- --- ना. [सं.] --- शासनव्यवस्था, परिस्थिति, नियम, अनुशासन आदि नमिलेको अवस्था; शान्ति र सुखमय व्यवस्था नभएको शासन; ठुलो अव्यवस्था।
अराजकतावाद- --- ना. --- राज्यहीन शासनव्यवस्था मान्ने मत; शासकविना समाज चल्छ भन्ने एक किसिमको सिद्धान्त।
अराजकतावादी- --- ना. --- अराजकतावादको अनुयायी; अराजकतावादको समर्थक।
अराजी - --- वि. [अ+राजी] --- खुसी नभएको; राजी नभएको; बिराजी।
अरारी- --- ना. [सं. आरी] --- ससाना पात हुने र गुलाफी रङ्गका गोलाकार फूल फुल्ने एक बोट वा कलेजी रङ्गका लामा कोसा फल्ने र काठको अँगारबाट बारुद बनाइने काँडादार वनस्पति; त्यसैको फल; आरी।
अराल्नु- --- स.क्रि. [सं. अराल+नु] --- अधकल्चो पारेर भुट्नु, राम्रोसँग नपाक्ने गरी भुट्नु; आधा काँचो हुने गरी मकै आदि भुट्नु।
अरालाइ- --- ना. --- अराल्ने भाव, क्रिया वा प्रक्रिया।
अरालिनु- --- क.क्रि. --- अराल्ने काम गरिनु।
अरावट- --- ना. [अराउ+आवट] --- अहावट; अराउ।
अराष्ट्रिय --- वि. [अ+राष्ट्रिय] --- राष्ट्रसँग सम्बन्ध नभएको; राष्ट्रप्रति अहित चिताउने।
अराष्ट्रिय तत्त्व- --- ना. --- कुनै पनि देशको, राष्ट्रको अहित चिताउने तत्त्व; पञ्चमाङ्गी तत्त्व।
अराष्ट्रिय भावना- --- ना. --- राष्ट्रका प्रति अहित चिताउने मानसिक सोचाइ वा विचार।
अरि- --- ना. [सं.] --- शत्रु; वैरी।
अरिंगाल- --- ना. --- हे. अरिङाल।
अरिङाल/अरिङ्गाल- --- ना. [सं. अलि > अरि+इड्र/इङ्ङ्गर > इङाल/इङ्गाल] --- बारुलाको आकारको, त्यसभन्दा ठुलो बच्छिउँभन्दा सानो, खिल गाडेर चिल्ने बिखालु किरो; अच्छिउँ; अरिंगाल।
अरित्र- --- ना. [सं.] --- नाउ यताउति घुमाउनका निम्ति नाउकै पछिल्तिर जडिने काठको बहना; पतवार।
अरिनी- --- वि. [सं. अऋणी] --- १. रिनबाट मुक्त भएको; रिन तिरिसकेको। २. रिन नलिने; रिन नखाने, रिन नबोक्ने।
अरिमठे/अरिमुठे- --- ना. [अरमट्ठ+ए] --- १. कनसुत्लाका आकारको तर ठुलो र मोटो, प्रायः कलेजी रङ हुने, धेरै खुट्टा हुने एक किरो; सहस्रपाद। वि. २. अरठ परेको; अरिमठे मैं डोलो शरीर भएको; कसिलो र साह्रो।
अरिष्ट- --- ना. [सं.] --- १. शारीरिक दुःख वा कष्ट। २. आपत्ति; विपत्ति। ३. अभाग्य; दुर्भाग्य। ४. अशुभ; अपशकुन। ५. ज्योतिषशास्त्रअनुसार खराब कुरा सूचित गर्ने ग्रहफल। ६. पकाएर राखिएका औषधीको रस (जस्तो- अशोकारिष्ट, सारस्वत्यारिष्ट इ.)।
अरुचि- --- ना. [सं.] --- १. रुचि नहुने स्थिति वा परिस्थिति; अनिच्छा। २. रुचि नहुने रोग; अग्निमन्दता। ३. घृणा।
```
-------------------

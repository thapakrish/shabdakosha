-------------------
```
अग्राशन --- ना. [सं.] --- खानुभन्दा पहिले देवता र पितृलाई चढाइने खानेकुरा; औसानी; बल।
अग्रासन- --- ना. [सं.] --- कुनै अनुष्ठान, सभा वा गोष्ठीमा आमन्त्रित व्यक्तिहरूमध्ये मुख्य व्यक्तिलाई प्रदान गरिने आसन; उच्चतम आसन ।
अग्राह्य- --- वि. [सं.] --- १. लिन नहुने; स्वीकार गर्न नहुने वा नसकिने। २. त्याज्य; उपेक्षायोग्य।
अग्रिम- --- वि. [सं.] --- १. अगिल्लो; अगाडिको; पहिलो। ना. २. कुनै काम गर्ने वा काम गर्न जिम्मा लिएको व्यक्तिले काम आरम्भ नहुँदै पाउने केही रकम; पेस्की; बैना।
अग्रिम देय- --- ना. --- कुनै कामकाजमा खटिने व्यक्तिलाई सरकारी वा गैरसरकारी कार्यालयद्वारा पछि हिसाब मिलाउने गरी पहिले नै दिइने नगदी वा जिन्सी; पेस्की; बैना; अग्रिम।
अग्रिम धन- --- ना. --- अग्रिम देय; पेस्की।
अग्रिम रकम- --- ना. --- अग्रिम धन।
अग्लाइ- --- ना. [अग्लो+आइ] --- अग्लोपन; उचाइ।
अग्लिनु- --- अ.क्रि. [अग्लो +इ+नु] --- अग्लो हुँदै जानु; उचाइ बढ्नु, उच्चो हुनु।
अग्लो- --- वि. [प्रा. अग्गो] --- खुट्टा वा फेद पत्तालतिर र टुप्पो वा टाउको अकासतिर गरी उभिएका दुई वा दुईभन्दा धेर प्राणी, पर्वत, वस्तु आदिमा सबैभन्दा लामो; अल्गो; अल्को।
अग्ल्याइ- --- ना. [√ अग्लि (+ याइ)] --- अग्लिने किसिम, क्रिया वा भाव।
अग्ल्याइनु- --- क.क्रि. --- अग्लो पारिनु; उच्चो पारिनु।
अग्ल्याउनु१- --- प्रे.क्रि. --- अग्लो पार्नु; चुच्च चुच्चो वा चुली पार्नु।
अग्ल्याउनु२- --- स.क्रि. [अग्लो+याउ+नु] --- १. ढोका, भयाल आदिलाई आग्लो, चुकुल आदिले बन्द गर्नु । २. कुनै काम हुन नदिन भाँजी हाल्नु; अवरोध तेर्स्याउनु।
अघच- --- वि. --- हे. अगच।
अघटित- --- वि. [सं.] --- १. घटना नभएको। २. पहिले नभएको; अभूतपूर्व ।
अघा- --- ना. [सं. अग्र] --- गाईभैंसीहरूलाई पघार लाउनुभन्दा अगाडि दुहिएको दुध; अगार; अघार।
अघाइ- --- ना. [√ अघाउ (+ आइ)] --- अघाउने किसिम, क्रिया वा भाव।
अघाइनु- --- अ.क्रि. --- अघाएको हुनु वा होइनु।
अघाउँजी- --- क्रि.वि. [अघाउ +उन्जी] --- १. पेट टन्न होउन्जेल, खान मन लागेसम्म; अघाउन्जेल। २. धित मरुन्जेल; सन्तुष्ट होइन्जेल।
अघाउनु- --- अ.क्रि. [सं. आघ्राण] --- १. खाएर वा पिएर तृप्त हुनु, टम्म हुनु; अगाउनु। २. कुनै कुराबाट अमन हुनु, वाक्क हुनु; कुनै कुराबाट विरक्त हुनु।
अघाउन्जेल/अघाउन्जेली- --- क्रि.वि. --- अघाउँजी।
अघार- --- ना. [सं. अग्र+ट] --- गाई-भैंसी दुहुँदा पध्रिनुभन्दा अगाडि थुनमा रहेका गोटा दुहिएको दुध; अगार।
अघासुर- --- ना. [सं.] --- १. श्रीमद्भागवत महापुराणमा वर्णित, कृष्णलाई मार्ने अभियानमा कंसले पठाएको र कृष्णले मारेको अजिङ्गररूपी राक्षस। वि. २. खन्चुवा; घिचास; अगस्ति ।
अघि- --- ना. यो./ क्रि.वि. [सं. अग्र] --- हे. अगि।
अघि अघि - --- क्रि.वि. --- हे. अगि अगि।
अघिल्तिर- --- क्रि.वि. [अघिल्लो+तिर] --- १. कुनै निश्चित वस्तु, समयरेखा, व्यक्ति आदिका सामुन्ने; अगाडिपट्टि । २. मुखेन्जी; हाकाहाकी।
अघिल्लो - --- वि. [अघि इल्लो] --- हे. अगिल्लो।
अघिसरा- --- वि. [सं. अग्रसर] --- हे. अगिसरा।
अघोर- --- वि. [सं. अ+घोर] --- १. ज्यादै डरलाग्दो । क्रि.वि. २. ज्यादै; धेरै; ज्यास्ती; बिछट्ट; अग्घोर; अग्घोरै। ना. ३. गोरखपन्थको औघड सम्प्रदाय। ४. कापालिक सम्प्रदाय।
अघोरपन्थ- --- ना. --- अघोर मतावलम्बीहरूको सम्प्रदाय; अघोर सम्प्रदाय।
अघोरपन्थी- --- वि. --- १. अघोरपन्थको अनुयायी। ना. २. अघोरपन्थको जोगी।
अघोरी- --- ना. --- १. अघोरपन्थी। वि. २. नराम्रो वा जे पायो उही खाने; असत्ती।
अघोरै- --- क्रि.वि. --- ज्यादै; अत्यन्तै; अघोर।
अघोऱ्याइँ- --- ना. --- १. अघोरीपना; असुन्दरता। २. निर्लज्जता; घृणाको अभाव।
अघोलन- --- ना. [सं.] --- पानीमा नपग्लने वा घोलन नहुने काम।
अघोलनशील- --- वि. --- पानीमा हाल्दा नपग्लने वा पानीमा नमिल्ने।
अघोष- --- वि. [सं.] --- १. स्वरचिम्टी यथास्थानमा रही दबाब र प्रकम्पनविना उच्चरित हुने (ध्वनि; जस्तै- क, च, ट, त, प, ख, छ, ठ, थ, फ, स)। २. राम्ररी नसुनिने वा अस्पष्ट (आवाज, स्वर इ.)।
अघोषित- --- वि. --- १. घोषणा नगरिएको; औपचारिक रूपमा नबताइएको; नियमपूर्वक दिनुपर्ने सूचना नदिइएको। २. अस्पष्ट (आवाज आदि)।
अघोषीभवन- --- ना. --- भाषाविज्ञानअनुसार घोष ध्वनि (ग, ज, ड, द, ब इ.) अघोष (क, च, ट, त, प इ.) मा परिवर्तित हुने प्रक्रिया।
अङ्क- --- ना. [सं.] --- १. सङ्ख्या, गन्ती वा सङ्ख्याका आधारभूत समष्टि बुझाउन प्रयोग गरिने प्रारम्भिक चिह्न, शब्द वा त्यस्ता चिह्न र शब्दहरूको समूह; हिन्दू, अरबी र देवनागरी पद्धतिअनुसार शून्यदेखि नौसम्मका सङ्ख्यासूचक चिह्न वा चिह्नसमूह; कुनै पनि कुरालाई खास क्रममा प्रयोग गरिने खास सङ्ख्या; (डिजिट)। २. नाटकको प्रकरणलाई छुट्ट्याउने, दृश्य रहन वा नरहन सक्ने भाग वा अध्याय। ३. रूपकका दश भेदमध्ये करुणरसप्रधान, स्त्रीपात्र ज्यादा तथा साधारण चरित्रको नायक तथा एउटै अङ्क हुने एक भेद; त्यस्तो एकाङ्की काव्य। ४. दैनिक, साप्ताहिक, पाक्षिक आदि पत्रपत्रिकाको सङ्ख्या जनाउने अङ्क; नम्बर। ५. काख।
अङ्कगणित- --- ना. --- १. अङ्कहरूको विज्ञान, अङ्कसम्बन्धी, गणितविद्या। २. अङ्कविज्ञानको पुस्तक।
अङ्कधारण- --- ना. --- १. कुनै चिह्नाङ्कित धातुको साधनलाई तताएर शरीरका अङ्गमा डामी चिह्न लगाउने काम; डाम्ने काम। २. कुनै
अङ्कधारिणी- --- ना. --- १. अङ्कधारण गरिएकी स्त्री; डामिएकी स्त्री। २. काखमा लिने स्त्री। वि. ३. अङ्कधारण गर्ने; डामिएको। ४. काखमा लिने। ५. गणना गरिएको; गनिएको।
अङ्कन- --- ना. --- १. कुनै वस्तुमा चिह्न लगाउने काम। २. छाप वा निस्सा आदि लगाउने काम। ३. कोर्ने काम; लेख्ने काम (चित्राङ्कन, चरित्राङ्कन, छायाङ्कन, नामाङ्कन इ.)।
अङ्कपत्र- --- ना. --- छाप लागी मूल्य तोकिएका कागत, लिफा, टिकट आदि वस्तु।
अङ्कमाल- --- ना. --- स्नेह वा आत्मीयता जनाउन कसैलाई दुवै हातले बेरेर आफ्नो छातीमा टाँस्ने काम; अँगालो हाल्ने काम; आलिङ्गन; अँगालो।
अङ्कमुख- --- ना. --- एक अङ्कभित्र पसेको बीजसमेत लिएर सबै अङ्कको सूचना गर्ने गर्भाङ्कजस्तो अंश।
अङ्कावतार- --- ना. --- अघिल्लो अङ्कका पात्रले सूचना गरेको, अघिल्लो परिशिष्टजस्तो गरी जोडिएको अंश।
अङ्कित- --- वि. [सं.] --- १. कुनै कुरो जनाउनका निम्ति चिह्न लगाइएको; चिह्नित; छाप लगाइएको। २. लेखिएको; उल्लेख हुने (जस्तो- राजपत्राङ्कित)। ३. चित्रित। ४. गनिएको। ५. तोकिएको; निर्धारित (जस्तो- अङ्कित मूल्य)। विप. अनङ्कित।
अङ्कुर- --- ना. [सं.] --- १. वनस्पतिको बीजबाट निक्लिएको टुसो; बीजले बिरुवाको रूप लिने क्रममा लिने प्राथमिक रूप; कुनै रुख वा बिरुवाबाट निक्लिएको नयाँ टुसो। २. त्यसरी नै प्रस्फुटित कुनै नयाँ कुरो; नयाँ विचारको आरम्भ। ३. आँकुरो; टुसो; मुना; पिपिरो; गाभो।
अङ्कुरण- --- ना. --- आँकुरा निक्लने काम; बीजमा आँकुरा आउने वा नयाँ आँकुरा लाग्ने काम; फूल वा अन्य वनस्पतिका बीजबाट बिरुवा टुसाउने कार्य वा अवस्था। (जस्तै- अङ्कुरण क्षमता, अङ्कुरण शक्ति आदि)।
अङ्कुराउनु- --- अ.क्रि. --- १. टुसाउनु; वा पलाउनु, आँकुरा आउनु। २. कुनै कुरा आँकुरा आए जस्तै प्रकट हुनु।
अङ्कुरित- --- वि. --- १. टुसाएको; पलाएको; आँकुरो आएको। २. कुनै कुरा आँकुरा आए जस्तै प्रकट भएको।
अङ्कुल- --- ना. [सं. अड्कोल] --- काभ्राका जस्ता पात हुने, ससाना पहेंला रङका फूल फुल्ने र रातो रङमा सेता धर्सा भएका फल फल्ने काँडादार एक वृक्ष।
अङ्कुश- --- ना. [सं.] --- १. काँटा। २. वाहनलाई हाँक्ने छडी। ३. काँटा वा छडीले जस्तै कसैलाई रोक्ने, हाँक्ने वा नियन्त्रित गर्ने साधन। ४. बन्धन; अड्कुसे।
अङ्कुसे- --- ना. [सं. अङ्कुश] --- १. कुनै वस्तुलाई तान्न प्रयोग गरिने टुप्पो घुँगुरिएको वा कापे परेको एक किसिमको काँटा वा फलामको साधन। २. हात्ती हाँक्ने सिलसिलामा हात्तीलाई तह लगाउन माहुतेद्वारा प्रयोग गरिने, टुप्पो नुहेको र अरू भाग सोझो हुने दुईमुखे काँटा। ३. कुनै कामकुरा व्यवहारमा परेको वा पारिएको यस्तै कापे वा अड्को (उदा.- मैले अड्कुसे मिलाइसकेकाले त्यो मान्छे उम्किन सक्ने सम्भावना छैन।)।
अङ्कुसे जुको- --- ना. --- मानिसको आन्द्रामा पाइने, मुख अड्कुसेजस्तो घुम्रिएको, गोलो, रातो रातो र खैरो खैरो रङको, रगत कम गराउने जुको।
अङ्खट- --- ना. [सं. अकट] --- १. अभिभाराको वहन; कबोल; प्रतिज्ञा (उदा.- नसक्ने कामको अङ्खट बोक्नु हुँदैन।) २. असजिलो अवस्था; खूँगे।
अङ्ग- --- ना. [सं.] --- १. कुनै सिङ्गो वस्तु, प्रणाली वा संरचनाका अवयव वा हिस्सा। २. शरीरका भिन्न भिन्न भाग; शरीर; जिउ; आङ। ३. भाग; टुक्रा; अंश; खण्ड; घटक; हिस्सा। ४. कुनै मूल वस्तुको पूरक, सहायक, सहयोगी, अप्रधान वा गौण अंश। ५. आजको बिहारको भागलपुर क्षेत्रको आसपाससम्म रहेको ठानिने प्राचीन भारतीय जनपद। ६. अङ्गुलको ६ गुना बराबरको नाप; ६ अमल बराबरको नाप।
अङ्ग उपाङ्ग- --- ना. --- कुनै वस्तु, प्रणाली वा संरचनाका प्रमुख अवयव वा खण्डका साथै ती अवयव वा खण्डको उपअवयव।
अङ्गक्षय- --- ना. --- जीवको जो हुने शारीरिक विकास भइसकेपछि शारीरिक विकासको अवरोध वा क्रमिक ह्रासको स्थिति।
अङ्गज- --- वि. --- १. शरीर वा अङ्गबाट उत्पन्न भएको। ना. २. रौं, नङ आदि। ३. छोराछोरी; सन्तान। ४. कामदेव ।
अङ्गपतन- --- ना. --- १. शरीरका अङ्गहरू आफ्नो स्थान छोडी झर्ने वा उछिट्टिने क्रिया। २. पौराणिक पात्रहरूले मृत व्यक्तिको लास वहन गरी देशदेशान्तर डुल्दा सो लास सडी गली शरीरका अङ्गहरू झर्ने वा खस्ने प्रक्रिया। (उदा.- महादेवले काँधमा सतीदेवीको लास बोकी देशदेशान्तर डुल्दा जहाँ जहाँ सतीदेवीको अङ्गपतन भयो, त्यहाँ त्यहाँ एक एकवटा पीठ कायम भयो।)।
अङ्गपीडन- --- ना. --- कुनै नसाका कारणबाट शरीरको कुनै क्षेत्र वा भागमा हुने दुखाइ।
अङ्ग विच्छेदन- --- ना. --- शल्यचिकित्साका क्रममा शरीरबाट यसको कुनै दूषित भाग वा अङ्ग काटेर छुट्ट्‌याउने क्रिया।
अङ्ग संयोजन- --- ना. --- शल्यचिकित्साका क्रममा शरीरको कुनै अङ्गलाई शरीरको अर्को वा अर्को भागको अङ्गसँग जोड्ने प्रक्रिया।
अङ्गतगुना- --- वि. --- अङ्गहरूबाटै उत्पन्न भएको; शारीरिक वा अङ्गप्रत्यङ्गका कारणबाट उब्जिएको।
अङ्गद- --- ना. [सं.] --- १. पाखुरामा बाँधिने रत्न, मोती आदि अमूल्य द्रव्य जडेको सुनको गहना; केयूर; बाजु। २. रामायणमा वर्णित रामरावण युद्धमा रामको पक्ष लिने एक प्रसिद्ध वानरसरदार; सुग्रीवको दाजु बालीको छोरो।
अङ्गना- --- ना. [सं.] --- शुभलक्षणले युक्त भएकी स्त्री; सुन्दर अङ्ग भएकी नारी; सुलक्षणा नारी।
अङ्गप्रत्यङ्ग- --- ना. [सं.] --- हरेक अङ्ग; शरीर वा अन्य वस्तुको प्रत्येक भाग; शरीरका सानाठुला सबै अङ्ग।
अङ्गभङ्ग- --- ना. [सं. अङ्गभङ्ग] --- १. शरीरको कुनै अवयवको टुटफुट वा भँचाइ। २. स्त्रीजातिका हाउभाउ वा कटाक्ष आदि चेष्टा। ३. कुटपिट आदिद्वारा ठुलै चोटपटक लागी भएको शरीरको कुनै भागको खती।
```
-------------------

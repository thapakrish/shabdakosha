-------------------
```
अवलम्बी- --- वि. --- १. आधार लिने; अडिने; आश्रयी। २. झुन्डिने; उझिन्डिने।
अवलुञ्चन- --- ना. [सं.] --- १. लुछ्ने वा चुँड्ने क्रिया। २. तान्ने वा लुंड्याउने क्रिया। ३. उखेल्ने क्रिया।
अवलुञ्चित- --- वि. [सं.] --- १. लुछिएको; चुँडिएको; उखेलिएको। ना. २. दिगम्बर सम्प्रदायका जैन श्रमण (भिक्षु, सन्न्यासी)।
अवलुण्ठन- --- ना. [सं.] --- १. लडीबडी गर्ने वा गुल्टी खेल्ने क्रिया। २. लुट्ने क्रिया वा प्रक्रिया।
अवलुण्ठित- --- वि. [सं.] --- १. लडेको; ढलेको। २. लुटिएको; खोसिएको। ३. गुल्टी खेलेको; लडीबडी गरेको। ४. मिल्किएको।
अवलेखन- --- ना. [सं.] --- १. ताछ्ने वा खुर्कने काम। २. रेखा तान्ने वा धर्को कोर्ने क्रिया। ३. कपालको कोराइ वा तलासाइ। ४. अभिलेख लेख्ने काम, कप्ने क्रिया।
अवलेखनी- --- ना. --- १. खरी; पेन्सिल । २. काइँयो; काङ्गियो। ३. बुरुस; कुची। ४. छिनु ।
अवलेपन- --- ना. [सं.] --- १. लिप्ने वा पोत्ने क्रिया। २. शरीरमा घस्ने तेल, पाउडर, बुकुवा आदि पदार्थ। ३. एकता; मेल। ४. अभिमान; सेखी; घमन्ड।
अवलेह/अवलेहन- --- ना. [सं.] --- १. चाट्ने क्रिया। २. चाटेर खाइने पदार्थ।
अवलोकन- --- ना. [सं.] --- १. सूक्ष्म रूपमा हेर्ने वा तथ्य पत्ता लगाउन अध्ययन गर्ने काम; निरीक्षण। २. आँखा; नयन; नेत्र।
अवलोकन विधि- --- ना. --- १. विद्यार्थीहरूका उच्चारण, पद, वाक्यगठन, विषयवस्तु, अभिव्यक्ति सामर्थ्य, शिल्पविधान आदिको निरीक्षण गर्ने पाठ्यविधि वा कला; निरीक्षणविधिद्वारा पढाइने एक तरिका। २. कुनै ग्रन्थभित्रका मुख्य मुख्य बुँदाहरू सरसरती हेरेर मोटामोटी अध्ययन गरिने पद्धति।
अवलोकनीय- --- वि. --- १. अवलोकन गर्न योग्य। २. अत्यन्त सुन्दर; दर्शनीय।
अवलोकित- --- वि. [सं.] --- १. अवलोकन गरिएको; तथ्यातथ्य पत्ता लगाउने किसिमले हेरिएको वा निरीक्षण गरिएको। २. कुनै विषयवस्तुको निरूपणका निम्ति सूक्ष्म रूपमा अध्ययन गरिने (दृष्टि वा विचार)।
अवलोकितेश्वर- --- ना. --- १. ईश्वरलाई देखेको व्यक्ति। २. बोधिसत्त्व। ३. मत्स्येन्द्रनाथ; मछिन्द्रनाथ।
अवश- --- वि. [सं.] --- कसैको वश वा अधीनमा नभएको; आफूखुसी गर्न पाइने; स्वाधीन; फुक्का।
अवशता- --- ना. --- अर्काका वशमा नरहेको स्थिति वा भाव; पराधीनताको अभाव; स्वतन्त्रता।
अवशिष्ट- --- वि. [सं.] --- १. अवशेष रहेको; कुनै वस्तु कुनै काममा लगाएर बाँकी रहेको; बचेको; शेष रहेको। २. खाएर बाँकी रहेको; पेट भरिएर बचेको। ना. ३. पुरा।
अवशिष्ट शक्ति- --- ना. --- संविधान वा ऐनकानुन आदिमा स्पष्टसँग नतोकिएको भए पनि प्रसङ्गले प्रयोग गर्न सकिने शक्ति वा अधिकार।
अवशिष्ट पर्वत- --- ना. --- अनावृत्तीकरणद्वारा नरम भाग खिइएर बाँकी रहेको पहाडी भाग; पेखर।
अवशेष --- ना. [सं.] --- १. उपयोग वा उपभोगमा आएर बचेखुचेको वस्तु; शेष; पुरा। वि. २. अवशिष्ट।
अवश्य- --- क्रि.वि. [सं.] --- १. नगरी नहुने; गर्नै पर्ने। २. निश्चय नै; जरुर; पक्का।
अवश्यमेव- --- क्रि.वि. --- निश्चय नै; पक्कापक्की।
अवश्यम्भावी- --- वि. --- अवश्य भइछाड्ने; भविष्यमा कुनै घटना घट्ने निश्चय भएको; पक्कै हुने ।
अवसन्न- --- वि. [सं.] --- १. आपत्विपत्मा परेको; दुःख पाएको; विपन्न। २. खेदमा परेको; खिन्न।
अवसर- --- ना. [सं.] --- १. कुनै कामकुरो गर्न मिल्दोजुल्दो स्थिति; अनुकूलता; मौका; समय। २. अवकाश; फुर्सद।
अवसर ग्रहण- --- ना. --- समय पाएको अवस्था; फुर्सद लिएको स्थिति।
अवसरवाद- --- ना. --- मौकाछोपाइबाट लाभ उठाउने वा स्वार्थपूर्ति गर्ने सिद्धान्त; ताकछोपुवा मत; ताकछोपाइको सिद्धान्त।
अवसरवादिता- --- ना. --- अवसर हेरेर लाभ उठाउने काम; मौकाछोपाइ; ताकछोपुवापन।
अवसरवादी- --- वि. --- १. अवसरवादको अनुयायी वा समर्थक। २. आफ्नो फाइदाका निम्ति मौका छोप्न सिपालु; आफ्नो मात्र चाँजोपाँजो मिलाउने (व्यक्ति)।
अवसाद- --- ना. [सं.] --- १. मनमा पर्ने पछुताउ; खेद। २. उत्साह, आशा, शक्ति आदिको अभाव। ३. थकाइ, ग्लानि। ४. कमजोरी।
अवसादन- --- ना. --- हेला, बिछोड आदिबाट हुने मानसिक तथा सांवेगिक प्रतिकूलताको स्थिति।
अवसान- --- ना. [सं.] --- १. कुनै कामकुराको टुङ्ग्याउनी; समाप्ति; टुङ्गो; अन्त। २. पुछार; किनारा; सीमा; छेउ। ३. साँझ; बेलुकी; सायङ्काल। ४. बिसाइ, विराम; विश्राम। ५. मृत्यु; मरण; नाश।
अवसानकर- --- वि. --- नाश गराउने; मृत्युकर।
अवसिञ्चन- --- ना. [सं.] --- १. जल छर्कने काम। २. बालीनालीमा पानी पटाउने काम।
अवसिञ्चित- --- वि. [सं.] --- १. सिञ्चन गरिएको वा छर्किएको। २. बालीनाली आदिमा पानी पटाइएको।
अवसेचन- --- ना. [सं.] --- १. जल सिञ्चन गर्ने वा छर्कने काम। २. रोगीका शरीरबाट पसिना वा विकृत रगत झिक्ने कार्य वा प्रक्रिया।
अवस्थल- --- ना. [सं.] --- पितापुखदिखि बसोबास गरिआएको ठाउँ; थात; थलो।
अवस्था- --- ना. [सं.] --- १. कुनै घटना वा कार्यको स्थिति; हालत; दशा। २. बेला; समय; काल; मौका; अवसर । ३. उमेर; आयु; वय। ४. उमेरको स्थिति (शिशु, कुमार, किशोर, युवा, वृद्ध आदि)। ५. जीवित प्राणीको दैनन्दिन अवस्था (जाग्रत्, स्वप्न, सुषुप्ति)।
अवस्थित --- वि. [सं.] --- १. कुनै विशिष्ट स्थितिमा आएको; रहेको; बसेको। २. मौजुद; उपस्थित। ३. टिकेको; अडिएको। ४. भौगोलिक रूपमा रहेको।
अवस्थिति- --- ना. --- १. कुनै घटना वा कार्यको स्थिति; वर्तमानता। २. रहने काम; उपस्थिति। ३. रहने ठाउँ, बसोबास; निवास; घर।
अवहित्या- --- ना. [सं.] --- भय, लज्जा, गौरव आदि कारणबाट आफूमा भएको हर्षोल्लास लुकाउने काम; साहित्यका तेत्तिस सञ्चारी भावमध्ये एक भाव ।
अवहेलक- --- वि. [सं.] --- अवहेलना गर्ने; अरू कसैलाई हेला वा अपमान गर्ने।
अवहेलना- --- ना. [सं.] --- हेला वा घृणा गर्ने काम; हेपाइ; तिरस्कार; अपमान।
अवहेला- --- ना. [सं.] --- हे. अवहेलना।
अवहेलित- --- वि. --- अवहेलना गरिएको; हेपिएको।
अवाइ- --- ना. [आउ+आइ] --- आउने भाव, क्रिया वा प्रक्रिया।
अवाइजवाइ- --- ना. --- आउने र जाने काम; आइजाइ; आउजाउ।
अवाक्- --- वि. [सं.] --- १. उमेर पुगेर पनि बोली नफुटेको; बोल्न नसक्ने। २. चुप; मौन। ३. अचम्म; चकित; विस्मित। ना. ४. बोली बन्द रहेको स्थिति।
अवाङ्मुख- --- वि. [सं.] --- १. मुख तलतिर फर्केको; उँधमुन्टे; घोप्टो; उभिन्डो। २. लाज र धकले शिर नुहाएको; मुन्टो निहुराएको।
अवाच्य- --- वि. [सं.] --- १. कसैलाई गाली वा दुर्वचन गर्न नहुने; अनिन्द्य। २. भन्न नहुने; अकथ्य। ३. कुरा उठाउन वा प्रसङ्ग चलाउन नमिल्ने। ४. दक्षिण दिशातिर हुने वा पाइने; दक्षिण दिशातिर व्यवहार गरिने। ना. ५. खराब बोली; कुवाच्य।
अवाञ्छनीय- --- वि. [सं.] --- वाञ्छा वा चाहना नभएको; मन नपरेको; अनभीष्ट ।
अवाञ्छित- --- वि. [सं.] --- इच्छा नगरिएको; अवाञ्छनीय।
अवान्तर- --- वि. [सं.] --- बिचमा रहेको; माझमा परेको; मध्यवर्ती।
अवान्तर भेद- --- ना. --- मूल प्रकार वा किसिमभित्र पर्ने ससाना प्रकार; गौण भेद।
अवार- --- ना. [सं.] --- नदीको वल्लो किनार वा छेउ; वारि।
अवाल- --- ना. [नेवा. अवाः] --- १. ईंट, सिँगटी, टायल आदि पोल्ने भट्टा। २. ईंट, सिँगटी आदि पोल्ने पेसा भएको जाति।
अवाले- --- ना. --- इँट, सिँगटी, टायल आदि बनाउने, पोल्ने आदि काम गर्ने व्यक्ति।
अवास्तव- --- वि. [सं.] --- असत्य; झुटो; मिथ्या।
अवास्तविक- --- वि. --- १. वास्तविक नभएको; झुटो; असत्य। २. काल्पनिक।
अविकल- --- वि. [सं.] --- १. सबै अङ्ग साबुत भएको; जस्ताको तस्तो; टुटफुट नभएको; सग्लो; सखल्ल; पूर्ण। २. विह्वल नभएको; नअतासिएको।
अविकल्प- --- वि. [सं.] --- १. विकल्प नभएको; अर्को पक्ष नभएको; सट्टा नभएको; निर्विकल्प। २. सन्देह नभएको; निस्सन्दिग्ध। ना. ३. अर्को पक्ष वा विकल्प नहुनाको स्थिति; सन्देहको अभाव।
अविकसित- --- वि. [सं.] --- १. कुनै ठाउँ वा प्रदेशको बाटोघाटो, बिजुलीपानी, स्वास्थ्यशिक्षा आदिको राम्रो व्यवस्था भइनसकेको; विकास वा निर्माण नभएको। २. नहुर्केको; नबढेको। ३. असभ्य; गँवार।
अविकार- --- वि. [सं.] --- १. विकार नभएको; नबिग्रिएको; नबदलिएको; निर्विकार। २. नउग्लिएको; नसडेको। ३. नभत्किएको; नटुक्रिएको।
अविकारी- --- वि. --- विकार नहुने वा रूप नबदलिने (अनि, पनि आदि शब्द)।
अविकृत- --- वि. [सं.] --- १. विकृत नभएको; नबिग्रिएको; ननासिएको। २. नफेरिएको; अपरिवर्तित। ३. नउग्लिएको; नसडेको।
अविघात- --- वि. [सं.] --- १. चोटपटक नलागेको; ठेसठक्कर आदि नखाएको। २. विघ्नबाधा नभएको। ३. बिघ्नै; धेरै।
अविघ्न- --- वि. [सं.] --- विघ्न नपरेको; निर्विघ्न।
अविचल- --- वि. [सं.] --- एक ठाउँबाट अर्को ठाउँमा नसर्ने; अचल; स्थिर ।
अविचलित- --- वि. --- विचलित नभएको; नडगमगाएको; अटल; स्थिर।
अविचार- --- ना. [सं.] --- १. राम्रो विचारको अभाव, खराब विचार; कुविचार। वि. २. खराब विचार राख्ने; कुविचारी।
अविचारित- --- वि. --- विचार नपुऱ्याइएको।
अविचारी- --- वि. --- उचितअनुचितको विचार नभएको।
अविच्छिन्न- --- वि. [सं.] --- बिच बिचमा नटुटेको; विच्छिन्न नहुने; अटुट; लगातार; निरन्तर।
अविच्छिन्न उत्तराधिकारी- --- ना. --- खण्डित नभईकन परम्परादेखि नै पाइआएको पैतृक हक।
अविच्छेद- --- वि. [सं.] --- १. विच्छेद नभएको। ना. २ नछिनेको अवस्था; निरवच्छिन्नता।
अविजित- --- वि. [सं.] --- विजय नगरिएको; नजितिएको; जित्न नसकिएको।
अविज्ञ --- वि. [सं.] --- विज्ञ नभएको; अजान।
अविज्ञता- --- ना. --- अविज्ञ हुनुको भाव वा स्थिति; अनजानपन।
अविज्ञात- --- वि. [सं.] --- १. नजानेको, थाहा नभएको। २. नजान्ने; थाहा नपाउने।
अविदित- --- वि. [सं.] --- नजानिएको; थाहा नभएको; नसम्झिएको; नचिनिएको; अज्ञात।
अविद्यमान- --- वि. [सं.] --- १. विद्यमान नभएको; अगाडि नरहेको; अनुपस्थित। २. झुटो; असत्य; मिथ्या।
अविद्या- --- ना. [सं.] --- १. विद्याको अभाव; निरक्षरता। २. (दार्शनिक क्षेत्रमा) सांसारिक मायामोहमा फसाउने मिथ्या ज्ञान; आत्मिक दृष्टिले घातक मानिने इन्द्रियजन्य क्षणिक ज्ञान; अनित्यलाई नित्य सम्झने मिथ्या बुद्धि।
अविनय- --- ना. [सं.] --- १. विनय वा नम्रताको अभाव; शिष्टता आदिको अभाव। २. उद्दण्डता; धृष्टता।
अविनश्वर- --- वि. [सं.] --- नश्वर वा नाशवान् नभएको; नाश नहुने; अविनाशी।
अविनाभाव- --- ना. [सं.] --- दुई वस्तुका बिच कहिल्यै नटुट्ने पारस्परिक अनिवार्य सम्बन्ध। (उदा.- आगो र धुवाँमा अविनाभाव सम्बन्ध रहेको हुन्छ)।
अविनाशी- --- वि. [सं.] --- १. कहिल्यै विनाश नहुने; अनश्वर; अक्षय। २. शाश्वत; नित्य; स्थायी।
अविनीत- --- वि. [सं.] --- १. विनीत नभएको; ननिहुरेको; विनयहीन। २. उद्दण्ड; धृष्ट; उच्छृङ्खल ।
अविपन्न- --- वि. [सं.] --- १. विपन्न नभएको; सुखी। २. निरोगी; स्वस्थ। ३. कुनै आघात वा चोट नलागेको; कुनै क्षति नपुगेको। ४. पवित्र; विशुद्ध।
अविभक्त- --- वि. [सं.] --- विभक्त नभएको; अंशबन्डा नभएको; नछुट्टिएको (कुटुम्ब, परिवार इ.)।
```
-------------------

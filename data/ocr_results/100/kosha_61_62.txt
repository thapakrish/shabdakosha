-------------------
```
अनुत्तरित --- वि. --- प्रश्न उठेका छन् तीमध्ये निकै प्रश्न अझै अनुत्तरित रूपमा छन्।)।
अनुत्तरित प्रश्न- --- ना. --- १. उत्तर वा समाधान प्राप्त हुन नसकेको प्रश्न; समाधान हुन नसकेको समस्या। २. रहस्यमय अवस्थामा नै गुज्रिरहेको विषय।
अनुत्तीर्ण- --- वि. [सं.] --- १. पार नभएको; नदी आदि तरेर पारि नपुगेको। २. परीक्षा आदिमा असफल।
अनुत्तीर्णता --- ना. --- पार नहुनाको वा पारि नपुग्नाको भाव, स्थिति वा गुण; असफलता; विफलता।
अनुत्पत्ति- --- ना. [सं.] --- १. उत्पत्ति वा उद्भवको अभाव। २. प्रकट नहुनाको भाव वा स्थिति; अस्तित्वमा नआएको व्यवस्था। ३. विचार वा सिद्धान्तका स्फुरणको अभाव; नयाँ विचार वा सिद्धान्त आदिको उद्भव नभएको स्थिति।
अनुत्पन्न --- वि. [सं.] --- नजन्मेको; उत्पन्न नभएको। विप. उत्पन्न।
अनुत्पादक- --- वि. [सं.] --- उत्पादन नगर्ने; उत्पादन गर्ने शक्ति, क्षमता वा सामर्थ्य नभएको।
अनुत्पादकता/त्व- --- ना. --- अनुत्पादक हुनाको भाव, गुण वा स्थिति।
अनुत्पादन- --- ना. [सं.] --- उत्पादनको अभाव; कुनै जग्गाजमिनमा उब्जा नभएको स्थिति; बालीनाली वा पैदावार प्राप्त नहुनाको भाव वा अवस्था।
अनुत्पादित- --- वि. [सं.] --- उत्पादन नभएको वा नगरिएको।
अनुत्साह- --- ना. [सं.] --- १. उत्साहको अभाव वा अनुपस्थिति। २. जाँगर र तत्परताको अभाव। ३. अरुचि; उदासीनता; नैराश्य।
अनुत्साहित- --- वि. --- उत्साह नभएको; उत्साह हराएको।
अनुत्साही- --- वि. --- उत्साह नराख्ने; उत्साहित नहुने; उदासीन; उत्साहनामेट।
अनुदात्त- --- वि. [सं.] --- १. उदात्त नभएको; अनुदार। २. क्षुद्र; तुच्छ; निकृष्ट; नीच; तल्लोखाले। ना. ३. स्वरवर्णको उच्चारण गर्दा स्वराघातमा विशेष जोड नपर्ने, स्वरका उदात्त, अनुदात्त र स्वरित तीन भेदमध्ये एक; सारस्वरसहित वैदिक मन्त्रको पाठ गर्दा हात तल झड्कारी अभिव्यक्त गरिने प्रक्रिया।
अनुदान- --- ना. [सं.] --- १. कुनै राज्य, प्रशासनका तर्फबाट अथवा कुनै राष्ट्रियअन्तर्राष्ट्रिय आधिकारिक संस्थाका तर्फबाट विशेष कामका निम्ति संस्था वा उत्तरदायी व्यक्तिलाई प्रदान गरिएको वार्षिक वा पटके आर्थिक सहयोग। २. सो सहयोगस्वरूप दिइने रकम। ३. चन्दा; शुल्क।
अनुदार- --- वि. [सं.] --- १. उदार नभएको; अरूका उपर दयाको भावना नराख्ने र अरूको भलो होस् भन्ने नचिताउने। २. कडा वा सङ्कुचित हृदय भएको। ३. पारिवारिक सुखसुविधा र सामाजिक हितका अत्यावश्यक कार्यमा मन फुकाएर खर्चबर्च नगर्ने; कृपण; कन्जुस। ४. प्रचलित सामाजिक मान्यतामा सुधार वा परिवर्तन नचाहने र त्यस्तो परिवर्तन वा सुधारको प्रतिरोधसमेत गर्ने; सङ्कीर्ण विचारधारा भएको; पुरातनपन्थी; रूढिवादी।
अनुदारता --- ना. --- सङ्कुचितता; सङ्कीर्णता; रूढिवादिता; प्रतिक्रियावादी वा दक्षिपन्थी दृष्टि।
अनुदारवाद- --- ना. --- प्रचलित सामाजिक मान्यतामा सुधार वा परिवर्तन नचाहने; त्यस्तो परिवर्तन वा सुधारको प्रतिरोध गर्ने विचारधारा वा दृष्टिकोण; रूढिवाद; प्रतिक्रियावाद; यथास्थितिवाद।
अनुदारवादी --- वि. --- अनुदारवादमा विश्वास राख्ने; उदारवादको विरोधी।
अनुद्यम- --- ना. [सं.] --- १. उद्यम वा उद्योगको अभाव; अनुद्योग। वि. २. उद्यम नगर्ने; उद्यममा नलागेको।
अनुद्यमी- --- वि. --- अनुद्योगी।
अनुद्योग- --- ना. [सं.] --- १. उद्योगको अभाव; कुनै लक्ष्य हासिल गर्न आवश्यक उद्योग वा प्रयासको अभाव। २. आलस्य; अल्छ्याइँ; अकर्मण्यता; निष्क्रियता; उदासीनता।
अनुद्योगी- --- वि. --- १. उद्योग, मिहेनत वा प्रयास नगर्ने। २. जाँगर नभएको; अल्छी; अकर्मण्य; निष्क्रिय।
अनुद्विग्न- --- वि. [सं.] --- १. मनमा कुनै पनि चिन्ता, क्लेश वा आतङ्क अनुभव नगर्ने; उद्विग्न नभएको। २. नहडबडाउने; नआत्तिने।
अनुद्विग्नता- --- ना. --- निश्चिन्तता, स्थिरता; क्लेशविहीनता।
अनुद्वेग- --- ना. [सं.] --- चिन्ता, क्लेश वा आतङ्कको अनुभव नभएको शान्त र स्थिर मनस्थिति; उद्वेगको अभाव।
अनुधारणा --- ना. [सं.] --- कुनै विषय वा समस्याका बारेमा चिन्तनमनन वा अनुसन्धानका क्रममा अँगालिएको पूर्वधारणा; त्यस्तो चिन्तनमनन वा अनुसन्धानका प्रारम्भमा अनुसरण गरिएको तर प्राप्त हुन आउने तथ्यहरूबाट खण्डनमण्डन दुवै हुन सक्ने किसिमको पूर्वमान्यता; अनुकल्पना; प्राक्कल्पना; शोधसामग्रीको प्रतिपाद्य वस्तु।
अनुनय- --- ना. [सं.] --- १. शक्तिशाली वा प्रभावशाली व्यक्तिका सामु आफ्ना र अरू कसैका उद्धार तथा हितका निम्ति विनयपूर्वक गरिने प्रार्थना वा अनुरोध। २. आफूसित रिसाएको वा उदासीन रहेको कुनै व्यक्तिलाई बारम्बार फकाईफुल्याई वा रिझाई आफ्नो अनुकूल तुल्याउन गरिने प्रयास; विनय; बिन्ती; बिन्तीभाउ; प्रार्थना।
अनुनय विनय- --- ना. --- बिन्तीभाउ; अनुनय।
अनुनाद- --- ना. [सं.] --- १. कुनै ध्वनि वा आवाज आएपछि त्यसबाट उत्पन्न कम्पनको फलस्वरूप प्रकट हुने दोस्रो ध्वनि वा ध्वनितरङ्ग; प्रतिध्वनि; रन्को। २. नादविज्ञानअन्तर्गत एकै प्रकारका दुई सूक्ष्मनादका योगबाट उत्पन्न हुने गम्भीर तथा स्थूल नाद। ३. सङ्गीतमा वाद्यवादन गर्दा हुने कम्पनबाट प्राप्त भएको गमक।
अनुनादक- --- वि. --- प्रतिध्वनि पैदा गर्ने; गुञ्जन गर्ने; नाद पैदा गर्ने (उदा.- जलतरङ्ग अनुनादक बाजा हो।)।
अनुनादित- --- वि. --- प्रतिध्वनित भएको; गुँजेको।
अनुनासिक- --- वि. [सं.] --- १. नाके स्वरले उच्चारण गरिने; मुख र नासिकाका योगबाट उच्चरित; नासिक्य । ना. २. नाके स्वरले बोलिने ध्वनि (ङ, ञ, ण, न, म इ.)। ३. अक्षरका शिरमा लागी नासिकीकरणलाई जनाउने चिह्न; चन्द्रविन्दु; जूनटिकी (जस्तै- डाँक, आँसु, हाँसो, बनाउँछु इ.)।
अनुन्नत- --- वि. [सं.] --- १. उन्नति वा विकास नभएको; नउठेको; उन्नति वा उच्चतामा नपुगेको; उन्नतिरहित; उन्नतिहीन। २. होचो; पुड्को; अविकसित ।
अनुन्मुक्त- --- ना. [सं.] --- १. कुनै बाधाबन्देजबाट स्वतन्त्र हुन नपाएको; बन्धनमा परेको; नछोडिएको। २. परिशोधन नगरीकन राखिएको
अनुपकार- --- ना. [सं.] --- उपकारको अभाव; कसैको भलाइ वा कल्याण गर्ने प्रवृत्तिको अभाव; अरूलाई सहयोग गर्ने वा मद्दत दिने गुणको अभाव; अपकार; कुभलो; अहित; हानि; अकल्याण।
अनुपकारी- --- वि. --- १. अनुपकार गर्ने। ना. २. अनुपकार गर्ने व्यक्ति।
अनुपपत्ति- --- ना. [सं.] --- १. उपपत्ति, प्रमाण वा प्रामाणिक प्रतिपादनको अभाव। २. ठोस प्रमाणद्वारा युक्तिपूर्वक कुनै कुरा सिद्ध गर्न नसकिएको वा साबित नभएको अवस्था; असिद्धि; अप्रतिपत्ति।
अनुपम- --- वि. [सं.] --- १. उपमा नभएको; उपमा दिन नसकिने; अतुलनीय; बेजोड। २. उत्तम; श्रेष्ठ; उम्दा; निरुपम।
अनुपमता- --- ना. --- अनुपम अवस्था वा गुण; अतुलनीयता; निरुपमता।
अनुपमेय --- वि. --- अनुपम ।
अनुपयुक्त- --- वि. [सं.] --- १. चाहिँदो काममा नआउने; नचाहिँदो; उपयुक्त नभएको। २. कामको लायक नभएको; काम नदिने। ३. अयोग्य। ४. नसुहाउँदो। ५. अपात्र । ६. अनुचित।
अनुपयुक्तता- --- ना. --- कुनै कामकुरा, विषय वा प्रसङ्गका निम्ति जेजस्तो हुनुपर्ने हो ठिक त्यस्तो नहुनाको भाव, गुण वा अवस्था; अयोग्यता; अपात्रता; अनुचितता; नसुहाउँदोपन; अमिल्दोपन।
अनुपयोग- --- ना. [सं.] --- १. उपयोगको अभाव। २. उपयोग, व्यवहार, काम वा चलनचल्तीमा नआएको स्थिति। ३. जुन किसिमले प्रयोग गर्नुपर्ने हो त्यसको अभाव। ४. अनुचित तवरले गरिएको प्रयोग वा उपयोग; दुरुपयोग।
अनुपयोगिता- --- ना. --- १. उपयोग वा उपयोगिताको अभाव; उपयोगी नहुनाको वा अनुपयोगी हुनाको भाव; कुनै लाभ वा फाइदा नदिने वा नहुने स्थिति; बेकम्मापन; व्यर्थता; निरर्थकता। २. शास्त्रीय वा सैद्धान्तिक उपयोगिता भए पनि प्रयोग, व्यवहार वा चलनचल्तीका दृष्टिले कुनै पनि उपयोगिता नभएको स्थिति।
अनुपयोगी- --- वि. --- १. उपयोगिताविहीन; उपयोगिता नभएको। ना. २. उपयोगिताविहीन व्यक्ति ।
अनुपलब्ध- --- वि. [सं.] --- १. नपाइएको; उपलब्ध नभएको; प्राप्त नभएको; नभेटिएको; मिल्न वा पाइन नसकेको। २. भेउ नपाइएको; पत्तो नलगाइएको; अज्ञात; अप्राप्त।
अनुपलब्धता- --- ना. --- उपलब्धताको अभाव; अनुपलब्ध हुनाको वा उपलब्ध नहुनाको भाव वा स्थिति; अप्राप्यता।
अनुपलब्धि- --- ना. --- १. उपलब्धि वा प्राप्तिको अभाव; कुनै कुरा उपलब्ध नहुनाको भाव वा स्थिति; कुनै कुरा भेट्न, पाउन, मिल्न वा पत्ता लगाउन नसक्नाको भाव वा स्थिति; अप्राप्ति। २. कामकुरा गर्दा लक्ष्य हासिल हुन नसकेको अवस्था; असफलता; विफलता।
अनुपस्थित- --- वि. [सं.] --- १. आफ्ना सामुन्ने नभएको वा नरहेको; उपस्थित नभएको। २. कुनै खास ठाउँ वा अवसरमा मौजुद नरहेको। ३. उपस्थित रहन भनी आधिकारिक रूपमा तोकिएको ठाउँ वा समयमा सामेल हुन नआएको। ४. काम गर्नुपर्ने अड्डा वा संस्थामा हाजिर हुन नआएको वा हाजिर नरहेको। ५. निर्धारित कक्षामा पढ्न नआई शिक्षकले हाजिर लिँदा नआएको भनी जनाइएको।
अनुपस्थिति- --- ना. --- १. उपस्थितिको अभाव; अनुपस्थित हुनाको भाव वा स्थिति। २. कुनै ठाउँ, समय वा अवसरमा उपस्थित नरहनाको भाव वा स्थिति। ३. बोलाइएको वा निम्त्याइएको ठाउँमा सम्मिलित हुन नआएको स्थिति। ४. अड्डा वा संस्थामा कुनै दिन वा केही समय गैरहाजिर रहेको अवस्था। ५. सामेलीका निम्ति आधिकारिक रूपमा तोकिएका समय र ठाउँमा सामेल नभएको स्थिति। ६. निर्धारित कक्षामा पढ्न नआई शिक्षकले हाजिर लिँदा नआएको भनी जनाइएको स्थिति; गैरहाजिरी; गयल; अविद्यमानता।
अनुपात- --- ना. [सं.] --- १. सापेक्षता; दूँजाइ वा दाँजो; तुलनात्मकता (उदा.- पढाइको अनुपातमा लेखाइमा बढी प्रतिभा चाहिन्छ।)। २. कुनै खास तुलनात्मक वा सापेक्ष मापन, मानाङ्कन र मूल्याङ्कनका क्रममा हुन आउने मात्रा, भाग वा अंश (उदा.- यस व्यवसायमा रामले रु २५,००० र श्यामले २०,००० लगानी गरेकाले सोही अनुपातमा यसको नाफानोक्सान पनि तिनीहरूले बेहोर्ने भएका छन्।)। ३. समान आयाम भएका कुनै दुई मान, मूल्य वा सङ्ख्याको मान, मूल्य वा सङ्ख्या एकअर्कासँग कति पटक गुणा वा भाग जान सक्छन् भन्ने हिसाबले निर्धारित हुने र सिङ्गो सङ्ख्या वा भिन्नका रूपमा पनि प्रकट हुन सक्ने परस्परसापेक्ष मात्रात्मक सम्बन्ध। (जस्तो - ३ र ४ मा त्यही अनुपात छ, जुन १२ र १६ वा २४ वा ३२ मा छ, ३ र ४ को अनुपातलाई गणितात्मक भाषामा ३:४ वा ३/४ भनी लेख्न सकिन्छ।)। ४. प्रमाण र इच्छाका सापेक्ष मात्रागत सम्बन्धअनुरूप प्रमाणफल र इच्छाफलको सम्बन्धमा निर्धारित हुने त्रैराशिक वा पञ्चराशिक क्रिया। ५. कुनै काष्ठादि वा रसादि औषधी तयार गर्दा प्रयोग गरिने विभिन्न वस्तुको परस्परसापेक्ष मात्रा; अंश; भाग; भागबाँडो।
अनुपाती- --- वि. --- अनुपातको; अनुपातसम्बन्धी; आनुपातिक।
अनुपादेय- --- वि. [सं.] --- १. उपादेयता वा उपयोगिता नभएको; अनुपयोगी। २. स्वीकार गर्न लायक नभएको; ग्राह्य नभएको; अग्राह्य। ३. कुनै प्रकारको पनि महत्त्व, मूल्य वा आवश्यकता नभएको; उपादेयतारहित; उपादेयताविहीन; अनावश्यक।
अनुपादेयता- --- ना. --- १. उपादेयता वा उपयोगिताको अभाव; अनुपादेय हुनाको भाव। २. ग्रहण गर्न वा स्वीकार गर्न लायक कुनै पनि गुणको अभाव; कुनै पनि प्रकारको महत्त्व, मूल्य, उपयोगिता वा प्रयोजनको अभाव।
अनुपान/अनुपाम- --- ना. [सं. अनुपान] --- १. आयुर्वेदिक औषधीमा एक औषधीका साथसाथै मिसाइएको कुनै अर्को औषधी। २. औषधी खाएपछि वा साथसाथै खाइने अर्को औषधी वा खाद्य वस्तु। ३. औषधीको ठिक्क अड्कलिएको मात्रा।
अनुपूरक- --- वि. [सं.] --- १. पहिले भएको कामको वा पहिलेका वस्तुको अपुगमा थपिने; नपुग भएमा थप गरिने; सम्पूरक। ना. २. त्यसरी थपिने वस्तु।
अनुपूरित- --- वि. [सं.] --- भइसकेको काम, भएको वस्तु आदिमा कमी वा अपूर्ण भई पछिबाट पूर्ति गरिएको; पछिबाट थपिएको; पूरा गरिएको; सम्पूरित।
```
-------------------

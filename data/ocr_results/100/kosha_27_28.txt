-------------------
```
अउ --- निपा. --- कसैलाई हातको हाउभाउसहित सम्बोधन गर्दा वा बोलाउँदा प्रयोग गरिने आह्वान सङ्केत; ए (उदा.- अउ, कान्छा ! कहिले आइस्?)।
अऋणी- --- वि. [सं. अ+ऋणी] --- ऋण नभएको; रिन तिरिसकेको; ऋणमुक्त; उऋण। विप. ऋणी।
अकट- --- ना. [सं. अकृत] --- १. गरी वा नगरीकन परिआएको अप्ठ्यारो अवस्था। २. पूरा नगरी नहुने खाँचो। (उदा.- मलाई पैसाको अकट पर्‍यो।)।
अकटविकट- --- वि. --- गर्न वा सँभाल्न गाह्रो पर्ने; साहोगाहो; गाह्रोसाँघुरो; अप्ठ्यारो।
अकटिलो --- वि. --- अप्ठ्यारो परेको; असजिलो।
अकड- --- ना. [सं. अकृत] --- हे. अकट; अक्कड।
अकडम-बकडम- --- ना. --- हे. अगडमबगडम।
अकडाइ- --- ना. [√ अकड (+ आइ)] --- अकडिने भाव, क्रिया वा प्रक्रिया।
अकडाइनु- --- क.क्रि. --- अकडमा पारिनु; अकड्याइनु।
अकडाउनु- --- अ.क्रि. --- १. अकडिने हुनु। प्रे.क्रि. २. अकडमा पार्नु; अकडिन लाउनु, अकड्याउनु।
अकडिनु- --- अ.क्रि. --- १. आफ्ना कामकुरामा डटेर अडान लिनु; ढिपी गर्ने हुनु। २. अड्भागे भएर बस्नु; ठर्रनु। ३. कठ्याङ्ग्रिनु; कक्रिनु।
अकडी- --- वि. --- अकड लिने; ढिपीवाल।
अकड्याइ- --- ना. --- अकडिने भाव, क्रिया वा प्रक्रिया।
अकड्याइनु- --- क.क्रि. --- अकडिन लाइनु; डटाइनु।
अकड्याउनु- --- प्रे.क्रि. --- अकडिने पार्नु; अकडिन लाउनु।
अकण्टक- --- वि. [सं.] --- १. काँडा नभएको। २. कुनै बाधाविरोध वा डर आदि नभएको। ३. अजातशत्रु; शत्रुरहित।
अकथनीय- --- वि. [सं.] --- वर्णन गर्न वा भन्न नसकिने; बाहिर प्रकट गर्न नसकिने; अकथ्य।
अकथित- --- वि. [सं.] --- नभनिएको; वर्णन नगरिएको; अनुक्त।
अकथ्य- --- वि. [सं.] --- हे. अकथनीय।
अकपट- --- वि. [सं.] --- १. धुत्र्याइँ नभएको; जालझेल नजान्ने वा नगर्ने; खुला वा सफा मन भएको। २. हक्की।
अकबर- --- ना. [अ.] --- मध्यकालीन भारतका मुगलवंशी एक प्रसिद्ध सम्राट् (शासन- वि. सं. १६१२- १६६२)।
अकबरी- --- वि. --- १. अकबरको जस्तो अर्थात् उम्दा; असल; उत्तम वा उत्कृष्ट। २. नम्बरी (सुन)। अकबरी सुनलाई कसी लाउनु पर्दैन (उखान)।
अकबरे- --- वि. --- १. डल्लो खालको र ज्यादै पिरो (खोर्सानी); राँगे; अब्बरे। ना. २. सोही जातको खोर्सानी।
अकबाल- --- ना. [अ. इकवाल] --- १. ऐश्वर्य। २. प्रताप। ३. चकचकी। (उदा.- लड्काको अकबाल् सुनौँ त पहिले कस्तो छ तेस्को तखत्। -भानुभक्त ।)
अकमक- --- ना. [अ. मू.] --- १. आनेकाने; दोमन। २. दोधार; द्विविधा।
अकमकाइ- --- ना. --- अकमकाउने भाव, क्रिया वा प्रक्रिया।
अकमकाइनु- --- अ.क्रि. --- अकमकाउने काम हुनु; अकमक्क परिनु।
अकमकाउनु- --- अ.क्रि. --- अकमक्क पर्ने स्थिति हुनु, यसो भनूँ कि उसो भनूँ भएर अलमलिनु।
अकमकिन- --- अ.क्रि. --- अकमक्क पर्नु; किंकर्तव्यविमूढ हुनु।
अकमक्क- --- क्रि.वि. --- १. जिल्ल; जिल्लाराम। क्रि.वि. २. दोधारमा परेर; जिल्लाराम भएर।
अकमक्याइँ- --- ना. --- अकमकाइ।
अकमक्याइनु- --- क.क्रि. --- अकमकिने गराइनु, अकमक्क पारिनु।
अकमक्याउनु- --- प्रे.क्रि. --- अकमकिने गराउनु; अकमक्क पार्नु।
अकम्पित- --- वि. [सं.] --- १. नकाम्ने; स्थिर; नहल्लिएको; नडगेको। २. नडराएको।
अकर१ --- वि. [सं.] --- १. सरकारी वा गैरसरकारी कर, पोत, शुल्क आदि नलाग्ने; कर मिनाहा भएको। २. हात नभएको; हातरहित। ३. सुँड नभएको।
अकर२- --- ना. --- १. असजिलो वा अप्ठ्यारो स्थिति; अक्कर। २. खाँचो; साहोगाह्रो।
अकरकरा/अकरकला- --- ना. [सं. आकरकरभ] --- पिरो र परपऱ्याउने स्वाद हुने, गर्मी बढाउने, दाँत दुखेको, वात, पिनास जस्ता रोगमा ओखतीका निम्ति प्रयोग गरिने वनस्पति विशेष।
अकरण- --- ना. [सं.] --- १. क्रियापदको करण अर्थको विपरीत निषेध अर्थ। २. क्रियापदको करण रूपको विपरीत निषेधात्मक रूप। ३. वाक्यको उद्देश्यसँग सम्बन्धित विधेयको अर्थको खण्डन वा निषेध (जस्तो- करण : राम घर जान्छ, अकरणः राम घर जाँदैन इ.)।
अकरणी- --- ना. --- गणितमा वर्गमूल नहुने सङ्ख्या।
अकरणी अङ्क- --- ना. --- गणितमा वर्गमूलको हिसाबमा शेष रहने अङ्क (जस्तै- ८, १०, १५, १७, २४, २६ इ.)।
अकरणीय- --- वि. [सं.] --- गर्न अनुचित; गर्न नहुने; अकर्तव्य।
अकरुण- --- वि. [सं.] --- करुणा वा दयाको भावना नभएको; निष्ठुरी; निर्दयी।
अकर्ण- --- ना. --- हे. अकर्न।
अकर्तव्य- --- वि. [सं.] --- १. नैतिक सीमा वा मर्यादाले गर्न नसुहाउने; गर्न नहुने; अनुचित। ना. २. नराम्रो कार्य; कुकर्तव्य।
अकर्न- --- ना. [फा.] --- १. मुलुकीखाना आदिमा कुनै कुरा निश्चित समयमा बुझाउँला भनी सर्तसहित अड्डाले गराएको कबुलियतको कागत। २. कार्यालयमा साबिकवाला कर्मचारीले हालवाला वा बहालवाला कर्मचारीलाई आफ्नो जिम्माको सरसामान, कागजात आदि बुझाउँदा बुझ्नेले लेखिदिने कागज; एक किसिमको भरपाई।
अकर्म- --- ना. [सं.] --- १. कर्मको अभाव। २. गर्न अयोग्य काम। ३. खराब काम; कुकर्म। ४. क्षुद्र कर्म; नीच कर्म; दुष्कर्म।
अकर्मक- --- वि. [सं.] --- व्याकरणका अनुसार अकर्मक धातु वा क्रियाको सङ्केत गर्ने।
अकर्मक क्रिया- --- ना. --- अर्थ पूरा हुनाका निम्ति कर्मको आवश्यकता नपर्ने क्रिया; कर्ताको कार्यव्यापारको फल कर्तामा नै टुङ्गिने क्रिया।
अकर्मण्य- --- वि. [सं.] --- १. केही पनि काम नगर्ने; निकम्मा; अल्छी; निष्क्रिय। २. कुनै पनि उल्लेखनीय वा सार्थक काम गर्न नसक्ने; बेकार; व्यर्थ।
अकर्मण्यता- --- ना. --- अकर्मण्य हुने चाल, अवस्था वा स्थिति; निष्क्रियता।
अकल- --- ना. [अ. अक्ल] --- कुनै पनि काम छिटोछरितो रूपमा गर्ने वा तात्कालिक समस्या टार्न सक्ने सुझबुझ; कुशलतापूर्ण समझ; जुक्ति; अक्कल; अक्किल।
अकलगुम- --- वि. --- १. होस हराएको; सुझबुझ नभएको। ना. २. होस हराएको वा सुझबुझ नभएको अवस्था। (उदा. अचेल उनको अकलगुम भएको छ।)
अकलदार- --- वि. --- १. अकल भएको; बुद्धि पुऱ्याएर काम गर्ने। २. सिपालु।
अकलमन्द --- वि. --- अकल भएको; अकलदार।
अकलुषित- --- वि. [सं.] --- १. निर्मल; स्वच्छ। २. कुनै प्रकारको दुर्भावना नभएको; सफा हृदयको।
अकल्पित- --- वि. [सं.] --- १. कल्पना नै गर्न नसकिने; कल्पनातीत; चिताउँदै नचिताइएको; सोच्तै नसोचिएको। २. अकाल्पनिक।
अकल्याण- --- ना. [सं.] --- अर्काको कुभलो चिताउने वा गर्ने काम; कष्ट वा दुःख दिने काम; कुभलो।
अकस्मात्- --- क्रि.वि. [सं.] --- के कसरी भएको हो थाहा नपाई; अचानक; एकाएक; अपर्कट।
अकाट्य- --- वि. [सं.] --- १. खण्डन गर्न नसकिने। २. असत्य नठहरिने। ३. काट्न नसकिने।
अकाम- --- ना. [सं.] --- १. गर्न नहुने काम; कुकर्म; खराब काम। वि. २. राग, द्वेष आदि कुनै पनि पक्षको चाहना नभएको; वीतरागी; वैरागी; निष्काम।
अकाय- --- वि. [सं.] --- १. शरीर नभएको; निराकार। ना. २. अनङ्ग; कामदेव ।
अकार- --- ना. [सं.] --- १. 'अ' स्वरवर्ण। २. 'अ' स्वरवर्णको उच्चारण।
अकारादि- --- वि. [सं.] --- सुरुमा 'अ' भएको; 'अ' बाट प्रारम्भ भएको।
अकारादिक्रम- --- ना. --- वर्णमालामा 'अ' देखि 'ह' सम्मका वर्णहरूको क्रमशः आउने क्रम।
अकारान्त- --- वि. [सं.] --- अन्त्यमा 'अ' स्वरवर्ण हुने (शब्द; जस्तै- कृष्ण, वसन्त इ.)।
अकार्थ- --- ना. [सं. अकार्यार्थ] --- १. कारणको अभाव; प्रयोजनको अभाव। क्रि.वि. २. विनाकारण; व्यर्थैमा।
अकाल- --- ना. [सं.] --- १. अनिकाल। २. खराब समय। वि. ३. समय नपुगेको; दुर्घटना आदिमा परेको; असामयिक।
अकालमरण/मृत्यु- --- ना. --- समय नपुगी वा दुर्घटनामा परी भएको मरण; आकस्मिक मृत्यु। (उदा.- उसको अकाल मरण वा मृत्यु भयो।)
अकास- --- ना. [सं. आकाश] --- १. ब्रह्माण्डको पृथ्वी, तेज, जल र वायुरहित अवस्था; अन्तरिक्ष; आकाश; नभ; सगर, गगन। २. स्वर्ग; देवलोक।
अकासको चरा खसाल्नु- ---  --- दु. असम्भवजस्तो काम पनि पूरा गर्नु।
अकासको फल- --- ना. --- दुर्लभ वस्तु; असम्भव कुरो। अकासको फल, आँखा तरी मर् (उखान)।
अकासपत्ताल- --- ना. --- १. आकाश र पाताल। २. फुर्तीफार्ती मिसिएको कथन।
अकासबत्ती- --- ना. --- कार्तिक कृष्ण प्रतिपदादेखि कार्तिक पूर्णिमासम्म तुलसीको लिङ्गामा बालिने दीप; आकाशबत्ती।
अकासबेली- --- ना. --- आकाशबेली; सुनलहरो।
अकासिनु- --- अ.क्रि. [अकास+इनु] --- १. अकासमा माथि माथि उड्दै जानु। २. सतह वा जीवनको यथार्थबाट बहकिनु। ३. सम्पत्तिको मात्रा, वस्तुको मोल आदि वृद्धि हुनु।
अकासे- --- वि. [अकास+ए] --- १. अकाससम्बन्धी। २. हिँड्दा आँखा माथि पार्ने। ३. आकाशबाट परेको पानी वा झरीमा आश्रित (खेती)। ४. निलो रङको।
अकासे खेती- --- ना. --- अकासबाट परेको पानीको भरमा हुने खेती।
अकासे वृत्ति- --- ना. --- निश्चिततासाथ आय वा जीविका नहुने स्थिति; अनिश्चित पेसा।
अकास्याइ- --- ना. [√ अकासि (+ याइ)] --- अकासिने भाव, क्रिया वा प्रक्रिया।
अकास्याइनु- --- अ.क्रि. --- अकासिने पारिनु।
अकास्याउनु- --- प्रे.क्रि. --- अकासिने पार्नु; अकासिन लाउनु; अकासमा उडाउनु।
अकिञ्चन- --- वि. [सं.] --- १. धनविहीन; दरिद्र। २. स्वास्थ्य, साधन, शक्ति आदिले हीन; असहाय; बबुरो।
अकुण्ठा- --- ना. [सं.] --- मानसिक अवरोध वा कुण्ठित हुने अवस्थाको अभाव; बाधाव्यवधान नहुने स्थिति वा सो स्थितिको बोध।
अकुण्ठित- --- वि. --- १. कुण्ठारहित। २. बाधारहित; निरवरोध; निर्बाध।
अकुत- --- वि. --- विपुल; अपरिमित; यति नै छ भन्ने अनुमान गर्न नसकिने; भरपुर।
अकुल- --- ना. [सं.] --- बेठेगानको कुल; नीच कुल; अप्रतिष्ठित कुल।
अकारण- --- क्रि.वि. [सं.] --- १. कुनै पनि कारणविना; बिनसित्ति। वि. २. कारण नभएको; निराधार। ना. ३. कारणको अभाव।
अकुलाइ- --- ना. [√ अकुलाउ (+ आइ)] --- अकुलाउने क्रिया, प्रक्रिया वा स्थिति।
अकुलाइनु- --- क.क्रि. --- आकुल पारिनु।
अकुलाउनु --- अ.क्रि. [सं. आकुल+आउ+नु] --- आकुल हुनु; आत्तिनु; हडबडाउनु।
अकुलाहट --- ना. --- आकुल हुने र पार्ने स्थिति, भाव, क्रिया वा प्रक्रिया।
अकूत- --- वि. --- हे. अकुत ।
अकृतज्ञ- --- वि. [सं.] --- अर्काले लगाएको गुन वा उपकारप्रति आभारी नहुने; बैगुनी; कृतघ्न।
अकेला- --- वि. [सं. एकल] --- साथमा कोही नभएको; एक्लो; फट्टा।
अक्कड १- --- ना. [सं. अकट] --- कुनै कुरामा एकोहोरो किसिमले लिइने जिद्दी; ढिपी; हठ; अकड।
अक्कड २- --- प्रत्य. --- विशेषण बनाउनका लागि आउने एक कृत् प्रत्यय (घुमक्कड, बोलक्कड इ.)।
अक्क न बक्क- --- क्रि.वि. [(द्वि.) न+बक्क] --- अक्कलगुम; इन्तु न चिन्तु; अकमक्क; जिल्लाराम।
अक्कर- --- ना. --- १. यताउति जान नसकिने अप्ठ्यारो ठाउँ;, पहरो आदि भएको विकट ठाउँ; अकर। २. के गर्ने, कसो गर्ने भन्ने अप्ठ्यारो स्थिति; कठिनाइ।
अक्करिलो --- वि. --- जान पुग्न नसकिने; अक्कर परेको; भिर अप्ठ्यारो।
```
-------------------

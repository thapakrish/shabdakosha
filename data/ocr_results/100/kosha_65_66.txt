-------------------
```
अनुल्लङ्घन- --- ना. [सं.] --- उल्लङ्घन नगर्ने काम।
अनुल्लङ्घनीय- --- वि. --- १. उल्लङ्घन गर्न नहुने, नसकिने वा उचित नहुने। २. तोड्न वा मिच्न नहुने । ३. अकाट्य; अनुल्लङ्घय; अलङ्घय।
अनुल्लङ्घय- --- वि. --- १. नाघ्न नहुने वा नसकिने। २. अकाट्य । ३. अनुल्लङ्घनीय।
अनुवंश- --- ना. [सं.] --- १. कुनै एक साझा मूल पुखदिखि हाँगाबिँगा हाल्दै आएको एउटै कुल वा बिन्द्रालोका विभिन्न पुस्ता र सन्तान दरसन्तानको क्रम। २. पुख्र्यौली; वंशावली; वंशपरम्परा। ३. वंशानुक्रम; वंशक्रम; वंशवृक्ष। ४. वंशको नालीबेली; वंशवृत्त; वंशको इतिहास।
अनुवंश्य- --- वि. --- १. वंशक्रम वा वंशावलीसँग सम्बन्धित। २. कुनै वंशमा जन्मेको। ३. वंशवंश हुँदै आएको; वंशक्रममा सर्दै आएको; आनुवंशिक।
अनुवक्ता- --- ना. [सं.] --- १. एक जनाले एक भाषामा बोलेको कुरा अर्को भाषामा दोहऱ्याउने व्यक्ति; दोभासे। २. अर्काले बोलेको कुरा जस्ताको तस्तै दोहोऱ्याउने व्यक्ति।
अनुवचन- --- ना. [सं.] --- १. कुनै शब्द वा वाक्यको दुरुस्त अनुकरण गरी गरिने उच्चारण। २. भाषाशास्त्रअनुसार उही अर्थ भएको शब्दसँग द्वन्द्वसमासका रूपमा टाँसिन आउने कुनै शब्द (जस्तै- धनसम्पत्ति, दुःखदर्द, सागसब्जी इ.)। ३. त्यसरी टाँसिने क्रियाप्रक्रिया।
अनुवर्तन- --- ना. [सं.] --- १. नक्कल गर्ने काम; अनुसरण; अनुकरण। २. समान आचरण; मिल्दोजुल्दो व्यवहार । ३. पछि लाग्ने वा पछ्याउने काम।
अनुवर्ती- --- वि. [सं.] --- १. कुनै खास स्थान वा समयभन्दा पछिल्तिर रहने या रहेको; पश्चवर्ती । २. कुनै व्यक्तिको पछिपछि लाग्ने; कसैका अधीनमा वा मुठीमा रहेको; पछुवा; अनुयायी; अनुगामी।
अनुवर्ती कार्यक्रम- --- ना. --- अनुवर्ती वा अनुगमनात्मक अध्ययनका लागि तयार गरिएको योजनाबद्ध कार्यक्रम।
अनुवाक- --- ना. [सं.] --- १. शास्त्रीय ग्रन्थको कुनै खास भाग, खण्ड वा अंश। २. कुनै एक विषयको प्रतिपादन गर्ने वैदिक ऋचा, कण्डिका वा मन्त्रहरूको समूह; वेदका अध्याय वा प्रकरणको खास अंश वा एक पाठ।
अनुवाद- --- ना. [सं.] --- एक भाषाको विषयवस्तुलाई अर्कोमा रूपान्तरित गर्ने काम; उल्था; भाषान्तर; भाषिक रूपान्तर।
अनुवादक/कर्ता- --- वि. --- १. उल्था गर्ने। ना. २. उल्थ्याउने मान्छे।
अनुवादन- --- ना. --- अनुवाद।
अनुवादित- --- वि. --- अनुवाद गरिएको; अनूदित।
अनुवादी- --- ना. --- कुनै रागको वादी स्वरको अनुरूप र सहकारी भई त्यस रागको सौन्दर्य बढाउनमा सहयोगी र संवादी स्वरभन्दा गौण स्वर।
अनुवाद्य- --- वि. --- अनुवाद गर्न योग्य; उल्था गर्न लायक।
अनुविभाग- --- ना. [सं.] --- १. कुनै पुस्तक वा ग्रन्थमा रहेका मूल खण्डदेखि अतिरिक्त रहेको सानो खण्ड वा विभाग। २. आफ्नै किसिमका चालचलन एवं व्यवहार भएको कुनै समाज वा सम्प्रदायको खण्ड वा उपभेद। ३. कुनै कक्षामा रहेका समूहको विषय फरक हुने कारणले गर्दा छुट्टिएको सानो उपसमूह। ४. कुनै कार्यालयका विभिन्न विभागमध्ये एक; फाँट।
अनुविभागीय- --- वि. --- १. अनुविभागको; अनुविभागसम्बन्धी। २. सरकारी वा गैरसरकारी विभागहरूमध्ये कुनै एक विभागको (अधिकारी, अधिकृत इ.)।
अनुवृत्त- --- वि. [सं.] --- १. कुनै सरकारी वा गैरसरकारी संस्थामा निर्धारित समय वा उमेरसम्म काम गरिसकेपछि सेवामुक्त भएको। २. व्याकरणअनुसार पहिलो सूत्रमा रहेको अर्थ पछिल्ला सूत्रमा पनि सम्बन्धित रहेको। ३. पछि आउने विषयसँग सम्बन्धित रहेको (दृष्टि वा विचार)।
अनुवृत्ति- --- ना. --- १. कुनै सरकारी वा गैरसरकारी संस्थामा निर्धारित समय वा उमेरसम्म काम गरी सेवाबाट मुक्त भइसकेपछि पनि निजलाई उक्त संस्थाबाट नियमित समयमा दिइने निश्चित रकम; निवृत्तिभरण। २. व्याकरणअनुसार अगिल्ला सूत्र वा नियमको अर्थ पछिल्ला सूत्र वा नियमसँग पनि सम्बन्धित रहने क्रिया।
अनुशयाना- --- ना. [सं.] --- साहित्यशास्त्रअनुसार प्रेमीसँग भेट्ने स्थान नष्ट हुनाले दुःखी भएकी परकीया नायिका।
अनुशासक- --- ना. [सं.] --- अनुशासनमा राख्ने व्यक्ति; आफ्ना अधीनस्थ वा आश्रित रहेका व्यक्तिहरूलाई शिष्टाचारमा राख्ने व्यक्ति।
अनुशासन- --- ना. [सं.] --- १. सामाजिक, नैतिक, धार्मिक, राजनीतिक आदि नियमनियमावलीको मर्यादा वा सो मर्यादाभित्र रहने कार्य। २. आदर्श आचरण र त्यसको पालना। ३. मान्य वस्तु र मान्यजनप्रतिको आस्था। ४. शिक्षा; तालिम; शिक्षण। ५. शिक्षणक्रियाको एक पद्धति। ६. आफूमन्तिरकालाई काबुमा राख्ने कार्य; अदप। ७. नियमितता; सुव्यवस्था; शान्तिसुरक्षा। ८. संयम; आत्मसंयम।
अनुशासन पर्व- --- ना. --- १. खण्डित अनुशासनलाई सुधार्ने प्रयास वा त्यो प्रयास भएको काल। २. महाभारतका अठार पर्वमध्येको एक पर्व।
अनुशासनप्रिय/प्रेमी- --- वि. --- १. अनुशासन मन पराउने। ना. २. अनुशासन मन पराउने व्यक्ति।
अनुशासनहीन- --- वि. --- अनुशासन नभएको; अनुशासन नमान्ने; अनुशासनरहित।
अनुशासित- --- वि. [सं.] --- १. अनुशासनमा रहेको; अनुशासन मान्ने। २. अनुशासनमा ल्याइएको वा राखिएको।
अनुशासितता- --- ना. --- अनुशासित हुने तथा रहने कार्य वा गुण।
अनुशीलन- --- ना. [सं.] --- १. कुनै कुरा वा विषयको खोजीनिती, छानबिन वा चिन्तनमनन गर्ने काम। २. कुनै ग्रन्थ, विषय, तथ्य वा समस्याका सबै अङ्गउपाङ्ग केलाई ज्यादै सूक्ष्म दृष्टिले विश्लेषणविवेचन गर्ने काम; त्यस्तो सूक्ष्म किसिमले गरिएको विश्लेषण र विवेचना। ३. कुनै ग्रन्थ वा विषयको बारम्बार अध्ययन तथा अभ्यास गरी सूक्ष्मातिसूक्ष्म जानकारी प्राप्त गर्ने काम; चिन्तन; मनन; निरूपण; अध्ययन; आलोचना।
अनुशीलनकर्ता/कारी- --- वि. --- अनुशीलन गर्ने।
अनुश्रुत- --- वि. [सं.] --- १. कहिल्यै नसुनिएको। २. सोच्तै नसोचिएको; कल्पनासम्म पनि नगरिएको। ३. के कारणले वा कुन प्रयोजनका लागि भन्नेबारे केही पनि जानकारी नभएको।
अनुश्रुति- --- ना. --- मौखिक परम्पराद्द्वारा पुस्तौंपुस्ता सुनिँदै आएको कुरा; कथ्यश्रव्यरूपमा चलिआएको तर कुनै निश्चित स्रोत वा प्रमाण नभेटिने कुरा; जनश्रुति; किंवदन्ती।
अनुष्टुप्- --- ना. [सं.] --- आठ आठ अक्षरका चार पाउबाट बन्ने, वैदिक कालदेखि आधुनिक भारतीय आर्यभाषाकालसम्म चल्दै आएको, प्रत्येक पाउको पाँचौँ अक्षर लघु तथा छैटौं अक्षर गुरु र दोस्रो र चौथो पाउको सातौँ अक्षर लघु, अन्य पाउको सातौँ अक्षर गुरु हुनाका साथै विभिन्न पाउका अन्य अक्षर लघु वा गुरु दुवै भई विभिन्न भेद हुन सक्ने एक छन्द।
अनुष्ठाता- --- वि. [सं.] --- १. अनुष्ठान गर्ने वा गराउने; शास्त्रमा बताइएको विधिमुताबिक नियमपूर्वक यज्ञ आदि वा अन्य धार्मिक कार्य गर्ने, गराउने। २. एकाग्र भई कुनै विशेष महत्त्वपूर्ण र कठिन कार्य गर्ने, गराउने।
अनुष्ठान- --- ना. [सं.] --- १. शास्त्रले बताएअनुसार यज्ञयागादि धार्मिक कार्य गर्ने काम। २. अभीष्ट फल वा चिताएको कुरा पाउनका लागि शास्त्रमा बताइएको विधिमुताबिक नियमपूर्वक कुनै देवताको जप, पूजा, पाठ आदि गर्ने काम। ३. त्यस्तो किसिमको आराधना वा उपासना। ४. नियमपूर्वक एकाग्र वा दत्तचित्त भई गरिने कुनै धार्मिक, सामाजिक वा अन्य विशेष महत्त्वपूर्ण र कठिन कार्य। ५. त्यस्ता कार्यको शुभारम्भ गरी सफल पार्ने काम; आराधना; उपासना; पुरश्चरण; व्रत; कार्यारम्भ; विशेष कार्य।
अनुष्ठानिक- --- वि. --- १. अनुष्ठानसम्बन्धी; अनुष्ठानबारेको। २. शास्त्रीय विधिपूर्वक वा शास्त्रीय नियमानुसार गरिएको कार्यसँग सम्बन्धित। ३. विशेष महत्त्वपूर्ण र कठिन सेवाकार्यसम्बन्धी।
अनुष्ठित- --- वि. [सं.] --- अनुष्ठान गरिएको; नियमानुसार गरिएको; सम्पादित।
अनुष्ण- --- वि. [सं.] --- १. गरम वा तातो नभएको; नगर्माएको; गर्मी नहुने। २. चिसो; शीतल।
अनुष्णता- --- ना. --- शीतलता; चिसोपन।
अनुसन्धाता- --- ना. [सं.] --- अनुसन्धान गर्ने व्यक्ति; शोधकर्ता।
अनुसन्धान- --- ना. [सं.] --- १. कुनै कुरा खोज्ने वा पत्ता लगाउने काम; गवेषणा; अन्वेषण; आविष्कार। २. शोध। ३. नयाँ सत्य वा तथ्यको खोजी। ४. प्रहरी आदिद्वारा गरिने छानबिन; तलासी।
अनुसन्धान निर्देशक- --- ना. --- विद्यावारिधि वा त्यसभन्दा तल्लो तहको अनुसन्धानमा शोधकर्तालाई निर्देशन गर्ने विशेषज्ञ, शोधनिर्देशक।
अनुसन्धान निर्देशन- --- ना. --- शोधनिर्देशकको दायित्व वा कार्य।
अनुसन्धान परियोजना- --- ना. --- खास मितिमा यति अनुसन्धान गर्ने भनी कुनै संस्थाद्वारा थालिएको परियोजना।
अनुसन्धान प्रस्ताव- --- ना. --- शोधार्थीले शोध दर्ता गराउनका लागि शोधको बेहोरा खोलेर प्रस्तुत गरेको लिखित प्रस्ताव; शोधप्रस्ताव।
अनुसन्धान प्रहरी- --- ना. --- छानबिनका लागि तैनाथ गरिएको प्रहरी वा प्रहरीदल।
अनुसन्धान शाखा- --- ना. --- विश्वविद्यालय आदिको शोधसम्बन्धी काम गर्ने फाँट।
अनुसन्धान समिति- --- ना. --- विश्वविद्यालय आदिमा अनुसन्धानका लागि गठित समिति।
अनुसन्धानात्मक- --- वि. --- अनुसन्धानसम्बन्धी।
अनुसन्धि- --- ना. [सं.] --- कुनै विशेष कार्य सम्पन्न गर्नका निम्ति सम्बन्धित व्यक्तिले मात्र थाहा पाउने तर अरूले थाहा नपाउने गरी गरिएको सल्लाह वा सन्धि; गुप्त सन्धि ।
अनुसन्धित्सु- --- ना. --- शोधार्थी।
अनुसन्धेय - --- वि. [सं.] --- अनुसन्धान गर्न उचित; शोध गर्न लायक।
अनुसमर्थन- --- ना. [सं.] --- कुनै विशेष कार्य सम्पन्न गर्न वा सो विषयमा छलफल, विचारविमर्श आदि गर्नका निमित्त भेला भएका प्रतिनिधिहरूद्वारा गरिएको सम्झौता आदिको समर्थनलाई विधिपूर्वक संविदापत्रमा हस्ताक्षर आदिद्वारा गरिने स्वीकृति वा अभिपुष्टि ।
अनुसमर्थन संलेख- --- ना. --- दुई राष्ट्रले परस्परमा गरेका सन्धिलाई समर्थन गर्ने अधिकारप्राप्त सरकारी प्रमुख प्रतिनिधिले हस्ताक्षर गरेको सन्धिपत्र ।
अनुसरण- --- ना. [सं.] --- १. कुनै वस्तु, विषय, विचार, कुरा वा व्यक्तिको पछिपछि लाग्ने काम। २. कुनै व्यक्ति जुन दिशातर्फ गएको छ त्यसैतर्फ जाने काम। ३. कसैको आज्ञा वा आदेशको पालन गर्ने र सो आज्ञा, आदेशबमोजिम चल्ने वा आचरण गर्ने काम; ठहर वा निश्चय भएअनुसार गर्ने काम। ४. अनुकरण; नक्कल; देखासिकी।
अनुसर्ग- --- ना. [सं.] --- व्याकरणमा विभक्ति वा अन्य प्रत्ययको काम गर्नका लागि मूल शब्दमा जोडिने रूपसङ्गठनात्मक तत्त्व (उदा. -को, -का, -की, -लाई, -देखि इ.)।
अनुसार- --- ना. [सं.] --- १. इसारा; सान; अन्सार। २. लख; अडकल। ना. यो. ३. मुताबिक; बमोजिम; माफिक। ४. सरह; तुल्य; कैं; अनुरूप।
अनुसारी- --- वि. --- १. अनुसरण गर्ने; अनुयायी। ना. २. नक्कलबाज।
अनुसूचक- --- वि. [सं.] --- कुनै कुराको सूचना दिने; निर्देशक।
अनुसूचन- --- ना. [सं.] --- विशेष किसिमको सूचना; निर्देश।
अनुसूचित- --- वि. [सं.] --- १. अनुसूची, तालिका वा सारिणीमा सामेल गरिएको। २. कुनै खास प्रयोजनका निम्ति तयार गरिएको विशेष सूचीमा परेको। ३. परिगणित।
अनुसूची- --- ना. [सं.] --- संविधान, ऐन, कानुन, सन्धि, करार आदि महत्त्वपूर्ण दस्तावेज वा कुनै ग्रन्थ, लेख, प्रतिवेदन आदिको मूल पाठलाई छोटोछरितो तथा सुसङ्गठित तुल्याउने अभिप्रायले मूल पाठमा खासखास कुराको मात्र उल्लेख गरी ती कुराको विस्तृत विवरण वा व्याख्याचाहिँ प्रायः वर्गीकृत गरेर परिशिष्ट वा पूरक अंशका रूपमा राख्ने प्रक्रियाअन्तर्गत परिशिष्टमा प्रयोग गरिएको सूची; तालिका; सारिणी।
अनुस्मरण- --- ना. [सं.] --- १. बितेका वा भइसकेका कुरालाई सम्झने काम; पुराना कुराको सम्झना। २. कुनै विषयलाई मनमा धारणा गरिरहने क्रिया वा प्रक्रिया; बिर्सेका कुराको सम्झना; सौंराइ; हेक्का।
अनुस्मृति- --- ना. [सं.] --- स्मरण; सम्झना।
अनुस्वार- --- ना. [सं.] --- नेपाली भाषामा शिरविन्दु ( ं) र चन्द्रविन्दु ()
```
-------------------

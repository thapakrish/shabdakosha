-------------------
```
अङ्गभङ्गको खत- --- ना. --- कसैलाई कुटपिट गरी लगाएको चोट वा खत; अङ्गभङ्गका कारणबाट भएको घाउ वा दाग; गम्भीर चोट।
अङ्गभङ्गी- --- ना. --- दर्शकलाई मोहित पार्न पात्रद्वारा गरिने अभिनय; आँखा, मुख, हात आदि नचाएर नायिकाद्वारा प्रकट गरिने हाउभाउ।
अङ्गरक्षक- --- ना. [सं.] --- १. कसैका जिउज्यानको रक्षा गर्ने व्यक्ति। २. उच्च पदमा रहेका विशेष महत्त्वपूर्ण व्यक्तिहरूको सुरक्षाका निम्ति सधैं साथमा रहने गरी तैनाथ गरिएको प्रहरी वा सैनिक; यस्ता प्रहरी वा सैनिकको समूह; आठपहरिया। ३. बालकहरूको हेरविचार गर्ने ददा।
अङ्गरक्षा- --- ना. [सं.] --- शरीरको रक्षा; जिउज्यानको सुरक्षा; शरीरका अङ्गहरूको हिफाजत।
अङ्गराग- --- ना. [सं. अङ्ग+राग] --- विशेषतः प्राचीन र मध्यकालीन समाजमा प्रचलित, शरीरमा घसिने सुगन्धित द्रव्य।
अङ्गवाक्य- --- ना. [सं.] --- मिश्र वाक्यभित्र रहेको, अर्थ बुझाउन अर्को वाक्यको अपेक्षा राख्ने, पूरक वा कारकको रूपमा रहेको उपवाक्य। (जस्तै- 'जसको किताब हो उसैलाई देऊ ।' यो मिश्र वाक्यमा 'उसैलाई देऊ' अङ्गी वाक्यको अधीनमा रहेकाले 'जसको किताब हो' उपवाक्य अङ्गवाक्य बनेको छ।)
अङ्गविकार- --- ना. [सं.] --- शरीरको बनावटमा भएको दोष; जिउका अवयवहरूमा भएको विकृति (कुँजो, हुँडो, अन्धो आदि); शरीरका अवयवमा हुने घटबढ वा बाङ्गोटिङ्गो अवस्था।
अङ्गविक्षेप- --- ना. [सं.] --- १. दुखाइ वा संवेदनाले हातगोडा फ्याँक्ने काम। २. नाचगानमा भावप्रदर्शन गर्न हातगोडा आदि अङ्गहरू नचाउने कार्य; हातगोडाको हाउभाउ।
अङ्गविद्या- --- ना. [सं.] --- सामुद्रिक शास्त्रका अनुसार शरीरका अङ्गप्रत्यङ्गको गठन वा तिनमा रहेका विभिन्न चिह्न वा हातगोडाका रेखाहरू हेरेर भएको वा पछि हुने कुरा बताउने शास्त्र; हस्तरेखा हेरेर शुभाशुभ फल पत्ता लगाउने विद्या।
अङ्गा- --- ना. [सं.अङ्गक] --- शरीरका माथिल्ला भागका अङ्गमा लगाइने लबेदा, भोटो आदि वस्त्र।
अङ्गाङ्गी भाव- --- ना. [सं.] --- अङ्गीको र अङ्गी बन्न चाहिने अङ्गहरूको आपसी सम्बन्ध; गौण र मुख्यको परस्पर सम्बन्ध।
अङ्गार- --- ना. [सं.] --- हे. अँगार।
अङ्गारे- --- वि. --- हे. अँगारे।
अङ्गालो- --- ना. [सं. आलिङ्गन] --- हे. अँगालो।
अङ्गिका --- ना. [सं.] --- आइमाईले आङमा लगाउने पोसाक; चोलो।
अङ्गी- --- ना. [सं.] --- १. प्रधान वा मुख्य अङ्ग; अरू अङ्ग आश्रित हुने कुनै प्रणाली वा संरचनाको मुख्य अङ्ग। वि. २. देहधारी; अङ्गहरू भएको। ३. मुख्य।
अङ्गी रस- --- ना. --- साहित्यिक कृतिमा पाइने मूल वा केन्द्रीय रस; अन्य सहकारी रसका साथमा आउने प्रधान रस।
अङ्गीकरण- --- ना. [सं.] --- १. कुनै वस्तु, सल्लाह वा नीति आदिमा प्रदान गरिने स्वीकृति; सहमति; समर्थन; मन्जुरी। २. जिम्मेदारी अभिभारा।
अङ्गीकार- --- ना. [सं.] --- १. स्वीकार; मन्जुरी। २. कबोल; प्रतिज्ञा। (उदा.- उसले अङ्गीकार गरेको कुरा नपुऱ्याई छाड्दैन।)। ३. आइमाईले आङमा लगाउने पोसाक, चोलो।
अङ्गीकृत- --- वि. [सं.] --- १. अँगालिएको; स्विकारिएको; अङ्ग तुल्याइएको। २. जन्मसिद्ध नभई निर्धारित कानुनी प्रक्रियाअन्तर्गत प्राप्त गरिएको (अङ्गीकृत नागरिक, अङ्गीकृत नागरिकता आदि)।
अङ्गी वाक्य- --- ना. [सं.] --- व्याकरणमा मिश्र वाक्यअन्तर्गत अङ्गवाक्यलाई आफूमा मिलाउने मुख्य उपवाक्य। (हिजो मलाई श्यामले 'तँलाई म कोट दिन्छु' भन्यो- यस मिश्र वाक्यमा 'तँलाई कोट दिन्छु' भन्ने अङ्गवाक्य 'श्यामले भन्यो' मुख्य वाक्यको अङ्ग बनेकाले 'श्यामले भन्यो' अङ्गीवाक्य हो।)
अङ्गुठो- --- ना. [सं. अङ्गुष्ठ] --- बुढी औंलो; औंठो।
अङ्गुर१- --- ना. [फा. अङ्गुर] --- १. पातलो मिही चिल्लो बोक्रा भएको, ससाना सेता फूल फुल्ने, फिक्का पहेंलो रङ हुने दानादार झुप्पे फल फल्ने एक जातको लहरो; २. त्यसै खाइने वा रसबाट द्राक्षासव, चिनी, रक्सी आदि बनाइने, त्यसैको फल।
अङ्गुर२- --- ना. [सं. अङ्गीकार] --- अङभर; जिम्मेदारी; जिम्मा; अभिभारा। (उदा.- गर्न नसकिने कामको अङ्गुर बोक्नु हुँदैन।)
अङ्गुल- --- ना. [सं.] --- १. हात वा खुट्टाको औंलो। २. पुष्ट जौका आठवटा दाना मिलाएर नाप्ता ढाकिने नापोको परिमाण; एक औंलाको चौडाइको नापो; अमल।
अङ्गुलि- --- ना. [सं.] --- औंलो; अमल।
अङ्गुलि त्राण- --- ना. --- १. ताँदोको चोट जोगाउन हातका औंलामा लाइने खोल। २. अम्तर्नु; लक्खु। ३. सितार बजाउँदा औंलामा लाइने तारको उपकरण; नक्खी।
अङ्गुलि निर्देश- --- ना. --- १. औंलो ठड्याउने काम। २. औंल्याइ।
अङ्गुलिमाल- --- ना. --- बुद्धकालीन एक क्रूर व्यक्ति (मान्छेका औंला काटेर माला लगाउने व्यक्ति, जो पछि बुद्धको शरण पर्यो।)।
अङ्गुलि मुद्रा- --- ना. --- नाउँ खोपेको औंठी; छापेमुद्रो।
अङ्गुष्ठ --- ना. [सं.] --- बुढी औंलो; औंठो।
अङ्ग्रेज- --- ना. [अड्.] --- संयुक्त अधिराज्य बेलायतका निवासी वा अङ्गीकृत नागरिक; बेलायती मूलका गोरा जाति।
अङ्ग्रेजी- --- वि. --- १. संयुक्त अधिराज्य बेलायतसित सम्बन्धित वा सोको विशेषता भएको। २. अङ्ग्रेजको भाषासित सम्बन्धित। ना. ३. बेलायत, संयुक्त राज्य अमेरिका, अस्ट्रेलिया, क्यानाडा, न्युजिल्यान्ड र पहिले संयुक्त अधिराज्य बेलायतद्वारा अधीन तुल्याइएका क्षेत्रहरूमा बोलिने भाषा; इङ्लिस।
अच्- --- ना. [सं.] --- संस्कृतका 'अ' देखि 'औ' सम्मका स्वरहरूको सङ्क्षिप्तीकृत पारिभाषिक संज्ञा; स्वरवर्ण।
अचकच- --- क्रि.वि. --- निर्णयमा पुग्न नसकेर; अकमक।
अचकचाइ- --- ना. --- अचकचाउने भाव, क्रिया वा प्रक्रिया।
अचकचाइनु- --- अ.क्रि. --- अकमकाइनु।
अचकचाउनु --- अ.क्रि. --- निर्णय लिन नसक्नु; अकमकाउनु।
अचकन --- ना. [अ.?] --- पाँच कल्ली भएको, दुई ठाउँमा मात्र तुना लगाइने लामो कोटजस्तो लबेदा; एक किसिमको लामो दौरा।
अचकल्टो - --- वि. [सं.अर्ध > प्रा. अद्ध+कच्च?] --- १. पूरा नभएको; अधुरो। २. आधा पाकेको; कट्मिरो। ३. पूरा परिपक्व नभएको; अर्धशिक्षित। ४. पूरा काम दिन नसक्ने; अधबेस्रो (अचकल्टो काम; अचकल्टो ठिटो; अचकल्टो पढाइ इ.)।
अचकाली१- --- क्रि.वि./ ना. --- हे. अचाक्ली।
अचम्म- --- ना. [प्रा. अच्वब्भुअ८ सं. अत्यद्भुत] --- नचिताएको कुरो; उदेकलाग्दो कुरो, छक्क पराइ; गजब; आश्चर्य।
अचर- --- वि. [सं.] --- नचल्ने; गतिरहित; स्थावर; जड (चर-अचर सृष्टि; चराचर जगत्)।
अचल- --- वि. [सं.] --- १. नचल्ने, नडग्ने; चलाउन नसकिने। २. जड; स्थावर; स्थिर । ३. निश्चल; दृढ। ना. ४. पर्वत; पहाड; डाँडो (उदयाचल, अस्ताचल, हिमाचल इ.)।
अचल जायजेथा/सम्पत्ति- --- ना. --- एक ठाउँबाट अर्का ठाउँमा लैजान वा सारनतारन गर्न नसकिने घर, जग्गाजमिन आदि जायजेथा।
अचला- --- ना. [सं.] --- १. पृथ्वी; धरती। २. बौद्ध धर्मका दशभूमि वा त्रयोदशभूमिमध्येको आठौँ भूमि। वि. ३. नचल्ने; स्थिर।
अचाइ१- --- ना. [बा. बो.] --- अचार।
अचाइ२- --- ना. [√ अचाउ (+ आइ)] --- आचमन गर्ने भाव, क्रिया वा प्रक्रिया।
अचाइनु- --- क.क्रि. --- अचाउने काम गरिनु ।
अचाउनु- --- स.क्रि. [सं. आचमन] --- हत्केलामा पानी राखी सुरुप्प सुरुप्प खानु, छुवाछुत वा आशौचबाट शुद्ध हुनाका निम्ति यसरी पानी खानु; कुनै देवकार्य र पितृकार्यजस्ता धार्मिक कार्यका सिलसिलामा हत्केलामा केही पानी राखी मन्त्रको उच्चारणपूर्वक सुरुप्प सुरुप्प खानु।
अचाक्ली- --- क्रि.वि. --- १. हुनुपर्नेभन्दा ज्यादै बढी; मर्यादा नाघेर; अत्यन्तै; चौपटै; अचकाली। ना. २. अत्यधिकता; ज्यास्ती; अति गर्ने काम। ३. अन्याय, अत्याचार; थिचोमिचो।
अचाडु- --- वि. [प्रा. अच्चाहिद८ सं. अत्यहित] --- १. कसैसित नमिल्ने; छुच्चो; छुल्याहा; निहुँखोजाहा। २. अमिल्दो; नसुहाउने।
अचानक- --- क्रि.वि. [सं. अज्ञानात्] --- पूर्वसूचनाविना; एक्कासि; अपर्झट; अकस्मात्; एकाएक।
अचानु/अचानो- --- ना. [सं.अञ्चन] --- १. पशु आदि काट्ता हतियारको धार नबिग्रियोस् भनी काटिने पशुको गर्धनमुनि जमिनमा राखिने काठको ठेउको। २. मासु आदि काट्ता वा थुग्दा राखिने काठको ठेउको; धुँगनी। ३. पशु आदि मार हान्दा अचानाले बेहोर्नु परे जस्तै चोट बेहोर्नु पर्ने स्थिति; त्यस प्रकारको सङ्कट। (उदा.- रामले श्यामसित बदला लिन मलाई अचानु बनायो।) अचानाको चोट खुकुरीले जान्दैन (उखान)।
अचार- --- ना. [फा.] --- मुला, करेला, गोलभेंडा आदि तरकारी, तिल, सिलाम आदि दानादार पदार्थ, निबुवा, कागती, लप्सी, आँप आदि अम्ल पदार्थ आदिलाई काटी, थिची वा पिँधी नुन, खोर्सानी र अमिलो तथा मरमसला र तेल हाली साँधिएको, पकाइएको वा सूर्यपाक गरिएको, भोजनलाई विशेष स्वादिलो बनाउन चाटिने वा खाइने पदार्थ।
अचार पार्नु- --- दु. --- १. अचार बनाउनु। २. किचीमिची तुल्याउनु। (उदा.- धेरै नजिस्क्या, तँलाई अचार पारिदिउँला।)।
अचिनारु- --- वि. [अ+चिनारु] --- चिनजान नभएको; अपरिचित।
अचिन्तनीय- --- वि. [सं.] --- १. मनले चिताउन नहुने वा नसकिने; अचिन्त्य। २. मन र बुद्धिभन्दा परको; अज्ञेय।
अचिन्तित- --- वि. [सं.] --- १. नचिताएको; नसोचेको। २. अप्रत्याशित।
अचुक- --- वि. [प्रा. अ+चुक्क] --- नचुक्ने; कहिले पनि खेर नजाने; भुल नगर्ने; विफल नहुने; अमोघ (अचुक निसाना, अचुक औषधी इ.)।
अचेत- --- वि. [सं.] --- चेतना नभएको; होस गुमेको; सुद्धी हराएको; बेहोस।
अचेतन- --- वि. [सं.] --- १. ज्ञान नभएको; होस नभएको। वि. २. चेतन र अर्धचेतनपछिको, सचेत अवस्थामा थाहै नपाइने तर मानवीय क्रियाकलापलाई निर्दिष्ट गर्ने (मन)।
अचेल --- क्रि.वि. [सं. अद्यकल्प] --- वर्तमान समयमा; हालसाल; हिजोआज; आजभोलि ।
अचेलभरि- --- क्रि.वि. --- हिजोआजको समयमा; आजकाल; आजभोलि ।
अचैतन्य- --- वि. [सं.] --- १. चेतनारहित; ज्ञान नभएको; जड। २. तर्कसम्मत नभएको। ना. ३. चेतनाको अभाव; जड वस्तु।
अच्छा- --- वि. [प्रा. अच्छअ८ सं. अच्छक] --- १. असल; भलो; बेस। २. राम्रो। निपा. ३. स्वीकृति जनाउन भनिने शब्द; ठिक; अँ; हो आदि।
अच्छिउँ- --- ना. --- हे. अरिंगाल जस्तै केही लाम्चो र खिल गाडेर चिल्ने पखेटावाल बिखालु किरो; अच्छिउँ।
अचकाली२- --- क्रि.वि./ ना. --- हे. अचाकली।
अचिन्त्य- --- वि. [सं.] --- हे. अचिन्तनीय।
अच्छिन्न- --- वि. [सं.] --- १. नकाटिएको वा छिंड नभएको । २. अखण्डित; निरन्तर (अच्छिन्न परम्परा)।
अच्छेद्य- --- वि. [सं.] --- १. काट्न नहुने वा नसकिने; टुक्याउन वा छेड्न नहुने वा नसकिने। २. नफाट्ने।
अच्छेर- --- ना. [सं. अक्षर] --- हे. अक्षर।
अच्छेरी- --- वि. --- पढ्न जान्ने; साक्षर।
अच्छ्यूँ- --- हे. --- अच्छिउँ।
अच्युत- --- वि. [सं.] --- १. कुनै कुरामा नचुकेको; आफ्नो स्थान वा स्थितिबाट नखसेको वा नडगेको। ना. २. विष्णु भगवान् वा उनका अवतारको नाम; विष्णु; कृष्ण।
अछापे- --- वि. [अ+छापे] --- छाप नलगाइएको; छाप नभएको; विनाछापको। (छाप नहुँदा अड्डाखाना वा कार्यालयका चिठीपत्रमा अछापे जनाई बाहिर पठाउने गरिन्छ।)।
अछाम- --- ना. --- नेपालको सुदूर पश्चिमाञ्चल विकासक्षेत्रभित्र पर्ने सेती अञ्चलको एक पहाडी जिल्ला।
अछामे- --- वि. --- अछाम जिल्लामा बस्ने वा त्यससित सम्बन्धित।
अछुत --- [हि. अछूत] --- ना. १. हिन्दू वर्णव्यवस्थाअनुसार नयाँ मुलुकी ऐन लागु हुनुभन्दा पहिले छुन नहुने वा पानी नचल्ने, छोइछिटो हाल्नुपर्ने भनी मानिएको समुदाय। वि. २. छुन नहुने वा नछोइएको; अस्पृश्य।
```
-------------------

-------------------
```
अधियथार्थवाद- --- ना. [सं.] --- हे. अतियथार्थवाद।
अधियाँ/अधिया- --- ना. [सं. अर्धिक] --- जग्गाजमिनमा हुने उब्जा मोही रतल्सिङमा आधा आधा गरी बाँड्ने चलन; बटैयादारी; बटैया।
अधियाँ/अधियादार- --- ना. --- अधियाँमा जग्गा कमाउने किसान; बटैयादार; बटैदार।
अधियाँ/अधियादारी- --- ना. --- अधिया प्रथा।
अधियार- --- ना. --- अधियाँदार।
अधियुक्त- --- वि. [सं.] --- १. मासिक वेतन वा दैनिक पारिश्रमिक लिएर काम गर्ने; विशेष कामकुराका निम्ति पारिश्रमिक दिई भर्ना गरिएको। ना. २. त्यस्तो व्यक्ति वा कर्मचारी।
अधियोजक- --- ना. [सं.] --- अधियुक्त राख्ने वा भर्ना गर्ने व्यक्ति।
अधियोजन- --- ना. [सं.] --- १. अधियोजकले अधियुक्त भर्ना गर्ने कार्य। २. अधियुक्तको सेवा वा कार्य।
अधिराज- --- ना. [सं.] --- १. अधिराज्यका शीर्षस्थ राजा; सम्राट्। २. कुनै अधिराज्यका राजारजौटाहरूभन्दा माथिका वा सर्वोच्च राजकीय व्यक्तित्व। ३. महाराजभन्दा पनि उच्च राजकीय पदवी; महाराजाधिराज।
अधिराजकुमार- --- ना. --- राजतन्त्रकालीन नेपालका राजाका भाइहरू र युवराजबाहेकका अन्य छोराहरूलाई जनाउने शब्द।
अधिराजकुमारी - --- ना. --- राजाका छोरी, बुहारी तथा भाइबुहारीहरूलाई जनाउने शब्द।
अधिराज्य- --- ना. [सं.] --- १. राजाद्वारा शासित सार्वभौमिकतासम्पन्न राज्य; राष्ट्रप्रमुखका रूपमा राजा रहेको देश। २. अनेकौँ उपराज (महाराज) उपर एक अधिराज (महाराजाधिराज) को प्रभुत्व भएको राज्य। ३. साम्राज्य।
अधिरोहण- --- ना. [सं.] --- १. कुनै अग्लो ठाउँमा चढ्ने काम। २. कुनै वाहनमा सवार हुने काम। ३. सम्मानपूर्ण पदमा आसीन हुने काम; उच्च पदमा बहाली लिने काम।
अधिरोही- --- वि. [सं.] --- जमिनबाट उम्रेर ठाडै बढ्‌ने खालको; ठाडो बढ्ने किसिमको (बोटबिरुवा)।
अधिरोही वृक्ष- --- ना. --- वनको क्षेत्रभन्दा माथि उठ्ने गरी हुर्केको वा अग्लिएको रुख; वनको एक सतहमा झ्याम्म परेको भागभन्दा अग्लो भएको रुख।
अधिलाभ- --- ना. [सं.] --- सामान्य प्राप्ति वा वेतनभन्दा बढी दिइने लाभ; विशेष लाभांश।
अधिलाभांश- --- ना. --- कुनै औद्योगिक वा व्यापारिक संस्थाका अंसियारहरूलाई दिइने वा अंसियारहरूले पाउने अधिलाभको अंश।
अधिवक्ता- --- ना. [सं.] --- न्यायालयमा वादी वा प्रतिवादीका पक्षमा वकालत गर्ने अधिकारप्राप्त व्यक्ति वा कानुन विशेषज्ञ; अधिकृत तहको कानुन व्यवसायी (एडभोकेट)।
अधिवचन- --- ना. [सं.] --- हे. अधिवाचन।
अधिवचनालय- --- ना. --- कानुनी पेसा अँगालेका वकिलहरूका आफ्ना हक, हित र पेसाको उन्नतिका निम्ति गठित संस्था; अधिवाचनालय।
अधिवर्ष- --- ना. [सं.] --- मलमास परेको वर्ष; पुरुषोत्तम मास वा अधिकमास परेको वर्ष।
अधिवाचन- --- ना. [सं.] --- न्यायालयमा आफूले लिएको पक्षको समर्थनमा अधिवक्ताले गर्ने वहस; पैरवी; अधिवचन।
अधिवाचनालय - --- ना. --- अधिवचनालय।
अधिवास- --- ना. [सं.] --- १. राम्ररी बस्ने वा रहने ठाउँ। २. नागरिक अधिकारको हनन नहुने गरी एक ठाउँबाट अर्को ठाउँमा बसाइँ सर्ने काम। ३. बास्ना आउने पदार्थ; अत्तर।
अधिवासी- --- ना. --- १. कुनै देश वा स्थानको पुख्र्यौली बासिन्दा। २. एक देशबाट अर्को देशमा बसाइँ सरेर नागरिक अधिकार लिई बसेको व्यक्ति।
अधिवेशन- --- ना. [सं.] --- १. कुनै सङ्घसंस्था, विधायिका आदिका विभन्न क्षेत्रका प्रतिनिधि सदस्यहरूको ठुलो सम्मेलन, भेला वा जमघट। २. सङ्घसंस्था, विधायिका आदिको कुनै खास अवधिमा हुने एउटै बैठक वा खास अवधिभित्र लगातार हुने विभिन्न बैठक।
अधिवेशन नियमावली- --- ना. --- संसद् वा सङ्घसंस्थाले गर्ने समारोह, उत्सव आदि सञ्चालनका निमित्त बनाइएका नियमहरूको समूह।
अधिशुल्क- --- ना. [सं.] --- कुनै वस्तु वा पदार्थमा लागिरहेको नियमित अन्तःशुल्क वा भन्सारशुल्कका अतिरिक्त लगाइने शुल्क; थप शुल्क; अतिरिक्त शुल्क; विशेष शुल्क (सरचार्ज)।
अधिष्ठाता- --- ना. [सं.] --- १. कुनै संस्था वा कार्यालयको प्रमुख व्यक्ति; अध्यक्ष। २. स्थापना गर्ने व्यक्ति; संस्थापक। ३. प्रमुख संरक्षक। ४. विश्वब्रह्माण्डका सञ्चालक वा अधिपति; परमात्मा; ईश्वर।
अधिष्ठात्री --- ना. [सं.] --- १. देवताहरूमध्ये सबैभन्दा बढी मानिएकी देवी। २. कुनै वस्तु, स्थान वा कार्यकी स्वामिनी वा संरक्षिका। ३. इष्टदेवी; कुलदेवी।
अधिष्ठान- --- ना. [सं.] --- १. कुनै स्थानको बसोबास; वासस्थान; डेरा। २. नजिकैको जवाइ वा उभ्याइ। ३. सहर; बस्ती। ४. राजसिंहासन। ५. आधार।
अधिष्ठित- --- वि. [सं.] --- १. माथितिर चढेको; कसैमाथि बसेको। २. ठुलो पदमा रहेको।
अधिसूचना- --- ना. [सं.] --- माथिल्ला तहबाट तल्ला तहलाई दिइने विशेष सूचना।
अधीक्षक- --- ना. [सं.] --- कुनै निश्चित एकाइका कर्मचारीहरूको कार्यसञ्चालनसम्बन्धी गतिविधि निरीक्षण गर्ने अधिकारी; निरीक्षक; सुपरिवेक्षक।
अधीक्षण- --- ना. [सं.] --- अड्डाखानामा कर्मचारीहरूले गरेका कामकाजबाईको निरीक्षण।
अधीन- --- वि. [सं.] --- १. वशमा वा मातहतमा परेको। २. आश्रित । ३. विवश; लाचार; परतन्त्र।
अधीन वाक्य- --- ना. --- व्याकरणमा मिलित वा मिश्र वाक्यमा मुख्य वाक्यांशको पूरक, कर्म वा क्रियाविशेषण आदि भएर रहेको उपवाक्य; ('तँ राम्ररी पढ् भनी बाबाले मलाई भन्नुभयो' भन्ने मिश्र वाक्यभित्रको 'तँ राम्ररी पढ्' उपवाक्य 'बाबाले मलाई भन्नुभयो' भन्ने प्रधान उपवाक्यको आश्रित भएकाले अधीन उपवाक्य बनेको छ।)
अधीनता- --- ना. --- कसैलाई वशमा राख्ने कार्य वा कसैको वशमा पर्ने स्थिति।
अधीनस्थ --- वि. --- १. अर्काका वशमा परेको वा रहेको; परतन्त्र; कसैको कब्जामा वा नियन्त्रणमा परेको। २. कसैका मातहतमा रहेको; कसैको अधिकारभित्रको ।
अधीनीकरण- --- ना. --- आफ्नो अधीनमा राख्ने काम।
अधीर- --- वि. [सं.] --- १. धैर्य नभएको; हडबडाएको। २. चञ्चल; अस्थिर । ३. व्याकुल।
अधीश- --- ना. [सं.] --- १. मालिक वा स्वामी। २. अधिपति। ३. कुनै सङ्घसंस्था वा प्रदेशको मुख्य हाकिम। ४. राजा। ५. ईश्वर।
अधीश्वर- --- ना. [सं.] --- १. सर्वोच्च अधिपति। २. राजा। ३. स्वामी; मालिक।
अधुना- --- क्रि.वि. [सं.] --- वर्तमानको समयमा; अहिले; यतिखेर।
अधुनातन- --- वि. --- वर्तमानकालमा चलेको; अत्याधुनिक; हिजोआज चलेको; आजभोलिको ।
अधुरो ---  --- कुनै कामकुरो गर्दा आधा मात्र सिद्धिएको; पूरा नभएको; अधकल्चो।
अधूरो- --- वि.हे. --- अधुरो ।
अधेरी- --- वि. [आधा+एरी] --- नसकिएको; अपुरो; आधा मात्र सकिएको; अधुरो।
अधेली- --- ना. [आधा? सं. अर्ध+एली] --- पैसाको पनि आधा मूल्य भएको मुद्रा; आधापैसे मुद्रा।
अधेलो- --- ना. [आधा+एलो< सं. अर्द्ध+इल्लक] --- आधा पैसा मूल्यको सिक्का; आधापैसे सिक्का; अधेली।
अधैर्य- --- वि. [सं.] --- १. आत्मनियन्त्रण नभएको। २. उत्ताउलो; चञ्चल। ३. हडबडाएको; अधीर। ना. ४. धैर्यको अभाव; व्याकुलता; चञ्चलता; घबडाहट।
अधोगति- --- ना. [सं.] --- १. तलतिर झर्ने गति; पतन। २. नराम्रो मार्गमा लाग्ने कार्य; दुष्कर्म। ३. उन्नति नहुने कामको अनुसरण वा त्यस्तो कामबाट भएको अवनति।
अधोगामी- --- वि. [सं.] --- १. पतनको बाटो लागेको; तलतिर गिर्ने खालको। २. नारकीय बाटो लिएको; पापाचारबाट मिल्ने फल कमाउन लागेको। ३. नीच; पतित।
अधोपतन- --- ना. [सं. अधःपतन] --- अधःपतन; अवनति।
अधोबिन्दु- --- ना. [सं.] --- १. सबभन्दा तलको बिन्दु। २. भूगोलमा चर्चित अधःस्वस्तिक । ३. ध्वनि वा वर्णचिह्नका मुनि दिइने थोप्लो वा टिकी; तलथोप्ली।
अधोभूमि- --- ना. [सं.] --- १. घरको भुईतलाभन्दा मुनिको कोठाचोटा; तहखाना। २. होचो जमिन। ३. तलको भुईं।
अधोमति- --- ना. [सं.] --- खस्केको बुद्धि; अधोगतिमा लाग्ने मति; कुमति; दुर्मति।
अधोमार्ग- --- ना. [सं.] --- अधोगतिमा लाग्ने मार्ग; कुमार्ग; कुबाटो; अबाटो ।
अधोमुख- --- वि. [सं.] --- १. घोसमुन्टे; निहुरमुन्टे; घोसे; घोप्टे। ना. २. झुकेको मुख; निहुरिएको मुख।
अधोरेखा- --- ना. [सं.] --- १. हरफका मुनि दिइने कच वा लाइन। २. त्रिभुजको आधार रेखा।
अधोरेखाङ्कन- --- ना. --- खास कुरालाई विशेष रूपमा महत्त्व दिन वा सङ्केत गर्न अक्षर, शब्द, वाक्य वा वाक्यसमूहको तलतिर दिइने तेर्सो रेखाचिह्न वा त्यस्तो रेखाचिह्न दिने काम; कच; ढाक; अन्डरलाइन।
अधोरेखाङ्कित- --- वि. --- कच गरिएको; ढाकिएको।
अधोवस्त्र- --- ना. [सं.] --- कमरभन्दा तलतिर लगाउने लुगा (कछाड, लगौंटी, धोती, सुरुवाल इ.)।
अधोवायु- --- ना. [सं.] --- गुदद्वारबाट निस्कने दुर्गन्धी वायु, अपानवायुः पाद।
अधौ- --- ना. [आधा प्रा अद्ध८ सं. अर्द्ध+औ] --- १. कपडा आदिको थानको आधा भाग; आधा थान। २. जुत्ताको खुराभन्दा अगाडिको तलुवाको पात; जुत्ताका तलुवाको आधा पात।
अध्यक्ष- --- ना. [सं.] --- १. कुनै संस्था, कम्पनी, समिति, सभा, संसद् आदिको प्रमुख। २. कुनै राष्ट्रको प्रमुख; राष्ट्राध्यक्ष। ३. कुनै कार्यालयको प्रमुख; मुख्य हाकिम; सञ्चालक।
अध्यक्षता - --- ना. --- १. अध्यक्ष हुनाको भाव वा अवस्था; अध्यक्षको आसन वा पद। २. हाकिमी। ३. सभापतित्व।
अध्ययन- --- ना. [सं.] --- १. पढ्ने काम; पठन। २. कुनै विषयको जानकारीका निम्ति सो विषयलाई बुझ्ने, पहिचान्ने, गहिरिएर हेर्ने वा पढ्ने काम। ३. कुनै उद्देश्यप्राप्तिका लागि कुनै विषयका विभिन्न पक्षमा गरिने विचार (उदा.- नेपालमा शैक्षिक स्थितिको अध्ययन आवश्यक छ।)।
अध्ययन पत्र- --- ना. --- विद्यार्थीलाई अध्ययन सुगम होस् भन्ने हेतुले विभिन्न पुस्तक वा पत्रिकामा भएका बुँदा बटुली शिक्षकले सामान्य पत्रमा लेखेर प्रत्येक विद्यार्थीलाई उपलब्ध गराउने हस्तपत्र।
अध्ययन बिदा - --- ना. --- सरकारी, अर्धसरकारी, गैरसरकारी कर्मचारी वा शिक्षकहरूले कुनै पनि विषयको अध्ययनका निम्ति पाउने वा निजहरूलाई दिइने निर्धारित अवकाश वा छुट्टी।
अध्ययन भ्रमण- --- ना. --- कुनै शैक्षिक संस्थाबाट औपचारिक रूपमा वा व्यक्तिगत तवरबाट अनौपचारिक रूपमा भए पनि ज्ञानआर्जनका निम्ति गरिने भ्रमण; शैक्षिक भ्रमण।
अध्ययनशील- --- वि. --- १. कुनै पनि विषयको अध्ययनमा चाख लिई लागिरहने। २. ज्ञानप्राप्तिमा डुबेको। ३. प्राज्ञिक विषयमा प्रयत्न गर्ने।
अध्ययन संस्थान- --- ना. --- विश्वविद्यालयअन्तर्गत विद्याको खास क्षेत्र (मानविकी तथा सामाजिक शास्त्र, कानुन, विज्ञान आदि) सित सम्बन्धित उच्च शिक्षाको अध्ययन, अध्यापन र त्यसको सञ्चालन गर्ने एक निकाय।
अध्ययनीय- --- वि. --- अध्ययन गर्न योग्य; अध्ययन गर्नुपर्ने।
अध्यवसान- --- ना. [सं.] --- १. उद्योग; व्यवसाय। २. दुई वस्तुको एकरूपताबाट पैदा हुने एक अल‌ङ्कार । ३. कुनै ठुलो कामको समाप्ति ।
अध्यवसाय- --- ना. [सं.] --- १. कुनै काममा दृढतापूर्वक गरिने खुरन्धार। २. उत्साह र चाख लिएर कुनै काममा संलग्न भइरहने क्रिया। ३. उद्योग, उद्यम। ४. अठोट; दृढ विचार।
अध्यवसायी- --- वि. --- अध्यवसायसम्बन्धी; अध्यवसाय भएको वा गर्ने।
```
-------------------

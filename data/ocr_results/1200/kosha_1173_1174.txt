-------------------
```
विचित्रक --- ना. --- रङ्गीबिरङ्गी। २. कतैकहीँ नदेखिएको; अनौठो; अद्भुत; विलक्षण। ३. सामान्यभन्दा परको; असाधारण। ४. राम्रो; सुन्दर; मनोहर। ना. ५. उल्टो किसिमबाट फल सिद्ध गर्दा पर्ने एक अर्थालङ्कार।
विचित्रक- --- वि. --- १. अनौठो; अद्भुत; विलक्षण। ना. २. आश्चर्य; ताजुब । ३. भोजपत्रको रुख; भोजपत्र। ४. अशोकवृक्ष।
विचित्रशाला- --- ना. --- ऐतिहासिक र पुरातात्त्विक वस्तुहरूको सङ्ग्रह रहेको भवन; सङ्ग्रहालय; म्युजियम; अजायबघर।
विचित्रित- --- वि. --- धेरै रङ्ग भएको; रङ्गविरङ्गको; रङ्गीचङ्गी।
विचिन्तन- --- ना. [सं.] --- मनमा कुरा खेलाइरहने काम; चिन्ता; फिक्री। २. मानसिक तर्कवितर्क; सोचविचार।
विचिन्तनीय- --- वि. --- विचार गर्न लायक; मननयोग्य; विचारणीय।
विचिन्त्य- --- वि. [सं.] --- १. विशेष किसिमले चिन्ता गर्नुपर्ने; चिन्तनीय; शोचनीय। २. राम्रो किसिमले हेरविचार गरिएको; रेखदेख गरिएको। ३. सन्देहयुक्त; शङ्कास्पद।
विचूर्ण- --- वि. [सं.] --- राम्रोसँग पिँधी धुलो पारिएको; मसिनो तुल्याइएको।
विचेत- --- वि. [सं.] --- १. चेत वा होस नभएको; सुद्धी हराएको; बेहोस। २. मरेको; मुर्दा; मृत। ३. विवेक नभएको; मूर्ख; मूढ।
विचेतन- --- वि. --- १. चैतन्य गुमेको; होस वा चेत नभएको; बेहोस; अचेत। २. बिर्सने आदत भएको; विस्मरणशील। ३. विवेक हराएको; मूर्ख। ना. ४. चेतनारहित हुने भाव वा क्रिया; संज्ञाशून्य स्थिति; निश्चेतन।
विचेष्ट- --- वि. [सं.] --- १. चेष्टा नभएको; संज्ञाहीन; निश्चेष्ट; बेहोस। २. चल्नचलबलाउन नसक्ने; अचल; स्थिर ।
विचेष्टता- --- ना. --- संज्ञाहीनता; गतिशून्यता।
विचेष्टित- --- वि. --- १. प्रयास गरिएको; मेहनत पुऱ्याइएको। २. खोजतलास गरिएको; खोजी भएको। ३. विचार नपुऱ्याई गरिएको।
विच्छन्द- --- वि. [सं.] --- १. छाँट नमिलेको; नसुहाउँदो। २. छन्द नमिलेको; छन्द न बन्दको। ३. धेरै किसिमका छन्द भएको; विविध छन्दको (महाकाव्य आदि)। ना. ४. धेरै लङ, खण्ड वा कोठा भएको ठुलो भवन।
विच्छित्ति- --- ना. [सं.] --- १. अलग्ग्याउने वा छुट्ट्याउने काम; विच्छेद; अलग्ग्याइ। २. कमी; न्यूनता; अधुरोपन। ३. स्त्रीको शृङ्गारप्रिय हाउभाउ, नारीको चेष्टाभेद।
विच्छित्ति विशेष- --- ना. --- १. अङ्गराग। ३. स्त्रीको आकर्षक चेष्टा; हाउभाउ।
विच्छिन्न- --- वि. [सं.] --- छिन्नभिन्न पारिएको; काटेर छुट्ट्याइएको; टुक्राटुक्रा बनाइएको। २. तहसनहस पारिएको; फाँडिएको।
विच्छेद- --- ना. [सं.] --- १. अलग्ग्याउने काम; सम्पर्कहीनता। २. काटेर टुक्राटुक्रा पार्ने काम; टुक्र्याइएको स्थिति। ३. सिलसिलाको अभाव; क्रमभङ्ग। ४. बिछोड; वियोग। ५. बरबादी; नाश; खतम।
विच्छेदक- --- वि. --- छिन्नभिन्न पार्ने; टुक्र्याउने; सम्पर्क टुटाउने।
विच्छेदन- --- ना. --- १. प्वाल पार्ने वा छेड्ने काम; रोपण। २. काटेर टुक्र्याउने वा छुट्ट्याउने काम। ३. बिछोड; अलग्याइ; वियोग। ४. चट्टान फुसिने चाल।
विच्छेदनीय/विच्छेद्य- --- वि. --- काटेर एकएक गरी टुक्र्याउन लायक; छुट्ट्याउन योग्य ।
विजल --- वि. [सं.] --- १. केही पनि नभएको; निर्जन। २. कोलाहल नभएको; मानिसको आवागमन नहुनाले हल्ला नभएको; एकान्त। ना. ३. निर्जन ठाउँ; एकान्त स्थल।
विजय- --- ना. [सं.] --- १. लडाइँमा शत्रुपक्षलाई हराउने काम; युद्धमा हुने जित। २. वादविवाद, प्रतियोगिता, बाजी आदिमा पाएको सफलता वा जित; जय; जितबाजी। ३. साठी संवत्सरमध्ये एक।
विजयचिहन- --- ना. --- युद्ध, प्रतियोगिता आदिमा जित भएको चिनो; विजयको चिन्नल।
विजय डिण्डिम- --- हे. --- विजय दुन्दुभि ।
विजय दुन्दुभि- --- ना. --- लडाइँका समयमा जित भएपछि बजाइने एक किसिमको प्राचीन बाजा।
विजय पताका- --- ना. --- लडाइँमा शत्रुपक्षलाई हराएर जित भएपछि फहराइने झन्डा वा ध्वजा; विजयसूचक चिह्न।
विजय मुहूर्त- --- ना. --- १. काम सुरु गर्न ज्योतिषशास्त्रले दिएको माङ्गलिक समय वा क्षण। २. युद्धमा जाँदा लडाइँ जित्न उत्साह दिने प्रस्थानसमय।
विजय यात्रा- --- ना. --- शत्रुपक्ष वा यस्तै विपक्षलाई जित्ने कामनाले गरिने यात्रा वा प्रस्थान; प्रतियोगिता, युद्ध आदिमा विजय प्राप्त भएपछि गरिने उत्सव ।
विजय लक्ष्मी- --- ना. --- युद्ध आदिमा विजय दिलाउने देवी; विजयश्री।
विजय शाल- --- ना. --- ज्यादै बलियो काठ हुने एक जातको रुख; विजयसार।
विजयश्री- --- ना. --- विजयलक्ष्मी।
विजयसार- --- ना. --- विजयशाल।
विजयसिद्धि- --- ना. --- युद्ध आदि जितेको सम्झनामा खडा गरिएको स्मारक वा स्तम्भ; रणस्तम्भ; जयस्तम्भ।
विजया- --- ना. [सं.] --- १. दुर्गा भवानी; देवी। २. दुर्गा वा पार्वतीकी सखी। ३. युद्ध आदिमा विजय प्राप्त गरेपछि मनाइने उत्सव; विजयोत्सव। ४. विजयादशमी; दसैं।
विजयादशमी- --- ना. --- १. आश्विन शुक्ल दशमी। २. त्यस दिन नवदुर्गाको प्रसाद आदि लगाई हिन्दुहरूले मनाउने उत्सव; दसैं; दसैंको टीकाको दिन।
विजयाहोम- --- ना. --- सन्न्यास लिँदा गर्नुपर्ने धार्मिक कर्म।
विजयार्थी- --- वि. [सं.] --- विजय चाहने; जित्न इच्छुक ।
विजयास्त्र- --- ना. [सं.] --- युद्धमा विजय दिलाउने हतियार वा अस्त्र।
विजयी- --- वि. [सं.] --- १. विजय प्राप्त गर्ने; जित्ने; विजेता। ना. २. युद्ध, खेलकुद, वादविवाद आदिमा विजय प्राप्त गर्ने व्यक्ति।
विजयोत्सव- --- ना. [सं.] --- १. विजय प्राप्त गरेपछि त्यस उपलक्ष्यमा मनाइने उत्सव; विजयको उल्लासमय वातावरण। २. विजयादशमीका दिन मनाइने उत्सव; दसैं।
विजयोपहार- --- ना. [सं.] --- विजयको स्मृतिस्वरूप दिइने वा राखिने वस्तु, उपहार (सिल्ड, कप इ.)।
विजल- --- वि. [सं.] --- १. पानी नभएको; जलरहित; निर्जल। ना. २. पानी नभएको अवस्था; वर्षाको अभाव; खडेरी; सुक्खा।
विजल्प- --- ना. [सं.] --- १. साँचोझुटो वा भएनभएको उटपटाङ कुरा; बकवाद। २. दुष्टतापूर्ण कुराकानी; ईर्ष्यापूर्ण वार्तालाप।
विजल्पित- --- वि. --- १. भनिएको। २. बकबक गरिएको।
विजात- --- वि. [सं.] --- १. पैदा भएको; जन्मेको; उत्पन्न २. जात नमिल्दा बाबुआमाबाट पैदा भएको; वर्णसङ्कर; ठिमाहा। ३. अर्कै रूपमा बदलिएको; परिवर्तित।
विजाति- --- वि. [सं.] --- १. अर्कै जातको; भिन्न जातिको। २. भिन्न किसिमको; अर्कै खालको। ना. भिन्न जाति; अर्कै वर्ग।
विजातीय- --- वि. --- अर्कै जातको; फरक जात भएको; भिन्नजातीय।
विजिगीषा- --- ना. [सं.] --- जित्ने इच्छा; विजय प्राप्त गर्ने चाहना।
विजिगीषु- --- वि. --- १. विजिगीषाको चाहना गर्ने; जित्न इच्छुक । २. निर्वाचन, प्रतियोगिता आदिमा विशिष्ट किसिमले विजयी हुन चाहने (महत्त्वाकाङ्क्षी व्यक्ति)।
विजित- --- वि. [सं.] --- अरूबाट जितिएको; हारेको; पराजित।
विजेतव्य- --- वि. [सं.] --- जित्न लायक; जित्न सकिने ।
विज्ञ- --- वि. [सं.] --- १. विशेष रूपले जान्ने; जानिफकार; पोख्त । २. विद्वान्; पण्डित। ३. समझदार; विवेकी; बुद्धिमान्। ना. ४. विशेषज्ञता हासिल गरेको व्यक्ति।
विज्ञता/त्व- --- ना. --- १. विज्ञ हुनाको भाव वा स्थिति; विशेषज्ञता। २. बुद्धिमानी।
विज्ञप्त- --- वि. [सं.] --- १. भनिएको; बताइएको; सूचित। २. विज्ञापन गरिएको; प्रचारप्रसारमा ल्याइएको।
विज्ञप्ति- --- ना. [सं.] --- १. सर्वसाधारणको जानकारीका लागि प्रचारसाधनबाट जनाउ दिने काम; सूचित गर्ने काम। २. विज्ञापन; सूचना; जनाउ। ३. कुनै महत्त्वपूर्ण विषयवस्तुका बारेमा रेडियो, पत्रिका आदि प्रचारसाधनबाट जानकारी दिलाउने काम।
विज्ञात- --- वि. [सं.] --- १. जानपहिचान भएको; थाहा पाइएको; जानिएको। २. नाम चलेको; प्रसिद्ध; प्रख्यात।
विज्ञाता- --- वि. --- ठिकबेठिक छुट्ट्याउन सक्ने; राम्रो किसिमले जान्ने; विज्ञ।
विज्ञान- --- ना. [सं.] --- १. भौतिक विषयको तत्त्व, सिद्धान्त आदिको प्रयोगात्मक विवेचना गरिएको शास्त्र। २. विशिष्ट ज्ञान; प्रज्ञा। ३. विवेक; बुद्धि। ४. ईश्वर; आत्मा। ५. बौद्ध मतका अनुसार आत्मस्वरूपको ज्ञान।
विज्ञानमय- --- वि. --- १. विज्ञानले युक्त। २. प्रज्ञामय; ज्ञानी।
विज्ञानमय कोश- --- ना. --- वेदान्तशास्त्रका अनुसार बुद्धि र ज्ञानेन्द्रियहरूको समुदाय।
विज्ञानवाद- --- ना. --- १. भौतिक ज्ञान वा विज्ञानलाई मात्र सर्वाधिक महत्त्व भएको मान्ने मत वा सिद्धान्त। २. वस्तुलाई सत्ता नमानी ज्ञानलाई मात्र मुख्य सत्ता मान्ने बौद्ध दर्शनको सिद्धान्त।
विज्ञानवादी- --- वि. --- विज्ञानवादको अनुयायी; विज्ञानवादमा विश्वास राख्ने।
विज्ञानी- --- वि. --- १. विज्ञानमा पोख्त; विज्ञानवेत्ता; वैज्ञानिक । २. कुनै विषयका बारेमा विशेष ज्ञान राख्ने । ३. आत्मा र परमात्मास्वरूपको तत्त्वज्ञान जान्ने।
विज्ञापक- --- वि. [सं.] --- १. जनाउ दिने; विज्ञापन गर्ने; प्रचारक। २. बताउने; सूचना दिने; थाहा दिने। ३. प्रचारसाधनहरूमा विज्ञप्ति दिने।
विज्ञापन- --- ना. [सं.] --- १. सरकारी वा गैरसरकारी स्तरमा सेवाआयोगका माध्यमले वा अन्य रूपमा कुनै कामकुरा, सेवाप्रवेश वा पदपूर्तिका निम्ति आवेदनपत्रको आह्वान आदि गर्न सर्वसाधारण जनतालाई जानकारी हुने गरी प्रचार गरिएको विशेष सूचना। २. बताउने काम; जनाउ दिने काम। ३. विक्रीयोग्य मालहरूको प्रचारप्रसारका लागि रेडियो; अखबार आदिबाट दिइने जानकारी।
विज्ञापनदाता- --- ना. --- पत्रिका, चित्र आदिमा विज्ञापन छपाउन दिने व्यक्ति; विज्ञापनको काममा खटिएको व्यक्ति।
विज्ञापन सेवा- --- ना. --- रेडियोबाट फर्मायसी वा अन्य गीतहरूको गुञ्जनका साथै बिचबिचमा विज्ञापनको कामसमेत गर्ने सेवा।
विज्ञापनीय- --- वि. --- विज्ञापनयोग्य; प्रचार गर्न लायक।
विज्ञापित- --- वि. [सं.] --- विज्ञापन गरिएको; प्रचार गरिएको।
विज्ञाप्य --- वि. [सं.] --- १. विज्ञापन गर्न योग्य; विज्ञापनीय। २. प्रार्थना; निवेदन ।
विज्ञेय- --- वि. [सं.] --- राम्रोसँग जान्नुपर्ने; जानकारी राख्नुपर्ने; जान्न योग्य।
विट- --- वि. [सं.] --- भोगविलासमा ज्यादै संलग्न; कामुक; लम्पट। २. धूर्त; चलाक। ३. भएको धनसम्पत्ति रन्डीबाजीमा उडाइसकेको व्यक्ति। ४. नाटकको एक हास्यपात्र।
विटप- --- ना. [सं.] --- १. रुख; वृक्ष। २. हाँगो; शाखा।
विटपी- --- ना. --- रुख; बोट; वृक्ष।
विडम्बन- --- ना. [सं.] --- १. विडम्बना। २. छद्मवेश। ३. क्लेश। ४. जालसाजी। ५. उपहास। ६. नक्कल।
विडम्बना --- ना. [सं.] --- १. देखासिकी; नक्कल; अनुकरण। २. गिज्याउने वा होच्याउने काम; खिसीटिउरी। ३. धोखा; छलकपट। ४. दुःख; कष्ट; पीडा। ५. उपहास; ठट्टा।
विडम्बना काव्य- --- ना. --- १. व्यक्तिविशेषको चरित्रलाई उपहासका रूपमा लिएर लेखिएको काव्य; उपहासकाव्य। २. उस्तै पात्र र उस्तै अभिनय राखी त्यसमा केही उपहासकारक वस्तु जोडी पूर्वकाव्यको हँस्सी उडाउन बनाइएको काव्य; एक प्रकारको काव्यशैली।
विडम्बनीय- --- वि. --- १. अनुकरण गर्न लायक। २. उपहासयोग्य; गिज्याउन सुहाउने।
विडम्बी- --- वि. [सं.] --- विडम्बना गर्न योग्य; विडम्बनीय।
विडाल- --- ना. [सं.] --- बिरालो।
विड्वराह- --- ना. [सं.] --- सुँगुर ।
वितण्डा- --- ना. [सं.] --- १. अरूका कुरा नसुनेर आफ्नो मात्रै कुरा माथि पार्ने गलत प्रयत्न। २. निरर्थक तर्क वा कुरो; बकवाद। ३. विनाकारणको झैझगडा; व्यर्थको बाझाबाझ ।
वितण्डावाद- --- ना. --- आफूले जित्नका लागि प्रतिक्रियावादी रूपमै भए पनि निरर्थक र अमिल्दा तर्क पेस गर्ने सिद्धान्त; निरर्थक उक्ति, प्रत्युक्ति; कुप्रचार। २. व्यर्थको झगडा; नचाहिँदो कलह।
```
-------------------

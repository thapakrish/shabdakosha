-------------------
```
वेडा --- ना. [सं.] --- काठ, बाँस आदि मिलाई तार, डोरी आदिले जोल्ठचाई नदी पार गर्नका लागि बनाएको साधन; डुङ्गा; नाउ।
वेणि- --- ना. [सं.] --- वेणी।
वेणिबन्ध- --- ना. --- बाटेको कपाल; चुल्ठो।
वेणी- --- ना. [सं.] --- १. बाटेको कपाल; चुल्ठो। २. नदीहरूको सङ्गम; दोभान (जस्तो- पञ्चवेणी, त्रिवेणी आदि)।
वेणु- --- ना. [सं.] --- १. बाँस। २. बाँसुरी; मुरली।
वेणुकार- --- ना. --- बाँसुरी बजाउने व्यक्ति।
वेणुनाद- --- ना. --- बाँसुरीको ध्वनि।
वेत- --- ना. [सं. वेतस्] --- लट्ठी, चोया आदिको काम लिइने, मेच, कुर्सी आदि बुनिने चाम्रो र बलियो एक जातको जङ्गली लहरो।
वेतन- --- ना. [सं.] --- १. तलब; तनखा; महिनावारी। २. जीवन- निर्वाहको साधन; वृत्ति।
वेतनक्रम- --- ना. --- कर्मचारीले काम गरेबापत पाउने तलबको क्रम।
वेतनजीवी- --- वि. --- सरकारी वा गैरसरकारी कार्यालयको कर्मचारीका रूपमा काम गरेबापत पाइने तलबले जीविका चलाउने; कृषि व्यापार, उद्योग आदि स्वतन्त्र पेसा नलिई नोकरीबाट पाइने तलबका भरमा जीवनयापन गर्ने; जागिरदार; जागिरे।
वेतनभोगी- --- ना. --- वेतन वा तलब लिएर काम गर्ने व्यक्ति; तलब लिने वा खाने मानिस।
वेतनमान --- ना. --- कर्मचारीलाई दिइने वेतनको परिमाण; तलबक्रम।
वेताल- --- ना. [सं.] --- १. शिवको गणको आत्मा प्रवेश गरेको मुर्दा; एक भूतयोनि। २. शिवको एक गण। ३. द्वारपाल। ४. रथको अगिल्तिर र कतैकतै पछिल्तिर पनि रहने, टुप्पो माथितिर फर्केको, लामो धुरोजस्तो मोटो काठ।
वेत्ता- --- वि. [सं.] --- १. राम्ररी जान्ने; ज्ञाता; जानिफकार। ना. २. कुनै नामवाचक शब्दको पछिल्तिर रहेर ज्ञाता वा जान्ने अर्थ बुझाई विशेषण बनाउने शब्द (जस्तै- तत्त्ववेत्ता, शास्त्रवेत्ता इ.)।
वेत्र- --- ना. [सं.] --- १. वेतको लट्ठी। २. पुरानो समयमा द्वारपालले लिने लट्ठी।
वेद- --- ना. [सं.] --- १. आर्यहरूका धर्म, संस्कृति, आध्यात्मिक ज्ञान आदिका मूल स्रोत मानिएका, सर्वप्राचीन र सर्वाधिक मान्य आर्यग्रन्थ; श्रुति; आम्नाय; छन्दस् (ऋक्, यजु, साम र अथर्व- यी चार वेद प्रसिद्ध छन्)। २. ज्ञान। ३. ईश्वर। ४. अङ्गुलको चार गुना बराबरको नाप; चार अमल बराबरको नाप; चार अङ्गुल।
वेदज्ञ- --- वि. --- वेद जान्ने; वेदको ज्ञाता।
वेदत्रय/त्रयी- --- ना. --- ऋक्, यजु र साम- यी तीन वेदको समुच्चय।
वेदना- --- ना. [सं.] --- १. चोटपटक लाग्दा वा कुनै दुःखदायी घटना घट्दा हुने शारीरिक वा मानसिक कष्ट। २. पीडा, दुःख आदिको तीव्र अनुभूति। ३. चेतना; ज्ञान। ४. विवाह। ५. बौद्ध दर्शनअन्तर्गत स्कन्धपञ्चक।
वेदनीय- --- वि. --- १. वेदना हुने; पीडा दिने; दुःखदायी। २. जान्नुपर्ने; ज्ञातव्य।
वेदवाक्य- --- ना. [सं.] --- १. वेदका ऋचा वा वाक्य। २. वेदले बताएको कुरो; वेदोक्त वचन। ३. प्रामाणिकताका निम्ति छानबिन गरिरहनु नपर्ने वचन; अकाट्य वाक्य।
वेदविहित- --- वि. [सं.] --- वेदले भनेको वा बताएको; वेदोक्त।
वेदव्यास- --- ना. [सं.] --- वेदलाई चार भागमा बाँडी वर्तमान रूपमा सङ्कलन गर्ने तथा महापुराणका रचयिता एक ऋषि; पराशरतर्फबाट जन्मेको सत्यवती पुत्र; व्यास।
वेदाङ्ग- --- ना. [सं.] --- शरीरका अङ्ग जस्तै गरी मानिएका वेदका छ अङ्ग (पाद-छन्दशास्त्र, हात-कल्प, आँखा-ज्यौतिष, कान- निरुक्त, नाक-शिक्षाशास्त्र र मुख-व्याकरण)।
वेदाध्ययन- --- ना. [सं.] --- १. वेद पढ्ने काम; वेदको अध्ययन। २. ब्राह्मणका षोडश संस्कारमध्ये एक।
वेदाध्यायी- --- वि. [सं.] --- वेदको अध्ययन गर्ने; वेदपाठी।
वेदान्त- --- ना. [सं.] --- १. वेदमा वर्णित लौकिक तथा पारलौकिक सिद्धान्तहरूको विवेचना र प्रतिपादन गर्ने सिद्धान्त। २. आत्मा, परमात्मा र जगत्सम्बन्धी वैदिक मान्यताको प्रतिपादन गर्ने उपनिषद् र आरण्यक आदि वेदको अन्तिम भाग; वेदको निचोड; ब्रह्मविद्या। ३. षड्दर्शनमध्ये अद्वैतवादको प्रतिपादन गरिएको एक दर्शन।
वेदान्ती- --- वि. --- १. वेदान्तमा प्रतिपादित विचारको अनुसरण गर्ने; वेदान्तदर्शनको अनुयायी; ब्रह्मवादी। ३. वेदान्त जान्ने। ना. ३. वेदान्तशास्त्रको विद्वान्।
वेदि- --- ना. [सं.] --- वेदी।
वेदिका- --- ना. --- सानो वेदी।
वेदी- --- ना. [सं.] --- १. धार्मिक कृत्यका निम्ति पवित्र माटोद्वारा अग्लो र सम्म पारी विभिन्न आकारमा बनाइएको भूमि; चौकी। २. चौतारो। वि. ३. जान्ने; ज्ञाता। ना. ४. विद्वान्; पण्डित। ५. आचार्य; शिक्षक।
वेदोक्त- --- वि. [सं.] --- वेदले बताएको; वेदमा लेखिएको; वेदमा प्रतिपादित; वेदविहित।
वेद्य- --- वि. [सं.] --- १. थाहा पाउनुपर्ने; जान्नुपर्ने; जान्न योग्य; ज्ञातव्य। २. प्राप्त गर्न योग्य।
वेध- --- ना. [सं.] --- १. कुनै वस्तुको पछिल्तिर छिचोल्ने वा वारपार छुने गरी प्वाल पार्ने क्रिया; छेडाइ। २. दूरवीक्षणयन्त्रद्वारा टाढाटाढाका ग्रह, नक्षत्र हेर्ने काम। ३. तारो आदिलाई निसाना बनाई हान्ने काम; तारोहनाइ। ४. ग्रहको स्थान निश्चित गर्ने काम। ५. कुनै ग्रह अर्को ग्रहको सामुन्ने हुन पुग्ने क्रिया। ६. छिद्र।
वेधक- --- वि. --- १. कुनै वस्तुमा वारपार छिचोल्ने गरी प्वाल पार्ने। २. तारो आदिलाई निसाना बनाई हान्ने। ३. कुनै ग्रह अर्को ग्रहको सामु भएको वेला अर्को ग्रहको तेज हरण गर्ने।
वेधन- --- ना. --- १. छेड्ने वा प्वाल पार्ने काम। २. तारो हान्ने काम।
वेधनी- --- ना. --- रत्न आदिमा पछिल्तिर छिचोल्ने गरी प्वाल पार्ने साधन।
वेधनीय- --- वि. --- वेध गर्न योग्य, छेड्न वा खोप्न लायक।
वेधशाला- --- ना. --- ग्रह, नक्षत्र आदि हेर्ने यन्त्रहरू राखिएको भवन वा ठाउँ; वेधसम्बन्धी उपकरण राखिएको ठाउँ; वेधालय।
वेधा- --- ना. [सं.] --- १. ब्रह्मा। २. प्रजापति।
वेधालय --- ना. [सं.] --- वेधशाला।
वेधी- --- वि. [सं.] --- १. वेध गर्ने; छेड्ने; वेधक। ना. २. कुनै नामवाचक शब्दको पछिल्तिर रही भेद गर्ने वा प्वाल पार्ने भन्ने अर्थ बुझाउने शब्द (जस्तै- शब्दवेधी, लक्ष्यवेधी आदि)।
वेधे- --- ना. --- एक मिटर अग्लो, तलतिर डल्ला भावका र दाँती परेका किनारा तर मास्तिर दाँती नपरेका किनारा भएका साधारण हरिया पात हुने, घोगाका रूपमा गुलाफी टीकाटीका परेका फूल फुल्ने एक जातको बुटी। (यसको तरकारी पकाएर पनि खाइन्छ र आयुर्वेदमा यसलाई कृमिनाशक भनिएको छ)।
वेध्य- --- वि. [सं.] --- प्वाल पार्न लायक; वेधन गर्न योग्य।
वेबसाइट- --- [अं.] --- इन्टरनेटमा जडान हुनका लागि प्रयोग गरिने माध्यम।
वेला- --- ना. [सं.] --- १. समय; काल; बखत। २. संयोग; सन्जोग; मौका; अवसर । ३. समयको मान; घडी, पला आदि।
वेश- --- ना. [सं.] --- १. कुनै देशका बासिन्दा, जाति, वर्ग र पेसाका मानिसको परिचायक पहिरन; पोसाक; वेष। २. वेश्याहरू बस्ने ठाउँ।
वेशधारी- --- वि. --- १. अरूद्वारा आफू नचिनिने बन्न वा अर्काको नक्कल गर्न नक्कली वेश धारण गर्ने; अर्काको भेष धारण गर्ने। २. कुनै धार्मिक सम्प्रदायको अनुयायी भई त्यसै अनुसारको वेश धारण गर्ने।
वेशभूषा- ---  --- १. शरीरमा पहिरिएको वस्तु, आभूषण आदि; लवाइ तथा शारीरिक शृङ्गार। २. लुगाफाटो आदि लगाउने तरिका; पहिरन। ३. लुगा, गहना आदि।
वेशवनिता --- ना. --- वेश्या।
वेश्या- --- ना. [सं.] --- पैसाका लागि अरूका अगाडि नाचगान गर्ने, हाउभाउ, कटाक्ष आदिद्वारा परपुरुषलाई व्यभिचारको निमन्त्रण दिने र मैथुनसमेत गराउने स्त्री; रन्डी।
वेश्यागमन- --- ना. --- वेश्या स्त्रीसँग यौन सम्बन्ध राख्ने काम; वेश्यास्त्रीसँगको सहवास।
वेश्यागामी- --- वि. --- वेश्या स्त्रीसँग सहवास गर्ने; रन्डीबाज।
वेश्यालय- --- ना. --- वेश्याहरू बस्ने ठाउँ; रन्डीकोठी।
वेश्यावृत्ति- --- ना. --- पैसाका लागि परपुरुषसँग यौन सम्पर्क राख्ने पेसा; परपुरुषसँग सहवास गरेर पैसा कमाउने वृत्ति।
वेष- --- ना. [सं.] --- हे. वेश।
वेष्टन- --- ना. [सं.] --- १. धागो, डोरी, लुगा आदि बेर्ने काम; लपेट्ने प्रक्रिया। २. सर्प आदि कुनै वस्तुमा वा शरीरमा बेरिने क्रिया। ३. लपेट्ने वा बेर्ने कुरो (धागो, डोरी, पगरी, फेटा, पटुका, पेटी आदि)।
वेष्टित- --- वि. [सं.] --- लपेटिएको; बेरिएको।
वेसन- --- ना. [सं.] --- चना, भटमास आदिको पिठो; पहेँलो दाल हुने जातिका अन्नको पिठो।
वेसवार- --- ना. [सं.] --- धनियाँ, जिरा आदि मिलाएर पिँधिएको सुगन्धी मसला; मसलाको धुलो।
वेस्टकोट- --- ना. [अड्] --- इस्टकोट; इस्कोट।
वैकल्पिक- --- वि. [सं.] --- १. पहिले छानिएको व्यक्ति, वस्तु आदि नपाइएमा सो ठाउँमा प्रयोग गरिने वा प्रयोग गर्न सकिने समकक्ष स्तरको अर्को (उमेदवार वा सदस्य, व्यक्ति, वस्तु आदि);
विकल्पमा आउने; इच्छाधीन; ऐच्छिक; रोजी। २. सन्दिग्ध; सन्देहयुक्त ।
वैकल्य- --- ना. [सं.] --- १. पूरै अङ्ग नहुनाको भाव; अङ्गहीनता; विकलता। २. सबै कलाले पूर्ण नहुनाको भाव; कुनै कुराको कमी; अपूर्णता; न्यूनता।
वैकल्या- --- ना. --- १. विवाह गर्ने वाग्दान भइसकेपछि वर मर्नाले वा अन्य कुनै कारणले विवाह हुन नपाएकी स्त्री। वि. २. अङ्गभङ्ग भएकी; विकलाङ्ग (स्त्री)।
वैकारिक- --- वि. [सं.] --- १. विकृत वस्तुबाट बनेको; विकार पैदा भएको। २. विकारसम्बन्धी; विकारको।
वैकालिक- --- वि. [सं.] --- १. निश्चित वा निर्धारित समयमा नभएको; हुनुपर्ने समयभन्दा पहिले वा पछि भएको; समय नमिलेको (ध्वनि)। २. असमयमा भएको; असमयको; बेमौसमको। ३. साँझपखको।
वैकुण्ठ- --- ना. [सं.] --- १. कुनै किसिमको भय, संशय, चिन्ता वा कुण्ठा नभएको ठाउँ; अकाल, अभाव र अपूर्णता नभएको ठाउँ। २. विष्णुलोक ।
वैकुण्ठ चतुर्दशी- --- ना. --- कार्तिक शुक्ल चतुर्दशी।
वैकुण्ठलोक- --- ना. --- वैकुण्ठ; विष्णुलोक।
वैकुन्ठे- --- ना. --- सेतो र कालो दुई सर्प लेखेको थर्कीमा चार कौडा वा एक पासाले हानेर खेलिने एक खेल।
वैक्रम- --- वि. [सं.] --- १. विक्रमादित्यबाट सुरु भएको; विक्रमादित्यको; विक्रमादित्यसम्बन्धी; विक्रमीय। २. पराक्रमसम्बन्धी।
वैक्रमीय- --- वि. --- विक्रमसम्बन्धी।
वैखरी- --- ना. [सं.] --- कुण्डलिनी चक्रमाथि विन्दुरूपले रहेको अव्यक्त, ईश्वरीय चित्रशक्तिले पश्यन्ती र मध्यमा अवस्था पार गरी व्यक्त रूप लिएको वाणी; वाणीको व्यक्त रूप।
वैखानस- --- ना. [सं.] --- १. वानप्रस्थाश्रममा रहेको व्यक्ति; वानप्रस्थी। २. कर्मिष्ठ, वनवासी ब्राह्मण; तपस्वी। ३. कृष्णयजुर्वेदका चार शाखामध्ये, योगीहरूका धर्म, आचार आदि कुरा विवेचन गरिएको एक शाखा। वि. ४. वानप्रस्थाश्रमसम्बन्धी।
वैगुण्य- --- ना. [सं.] --- १. गुण नहुनाको भाव; विगुणता। २. अवगुण।
वैचारिक- --- वि. [सं.] --- विचारसम्बन्धी; विचारको।
वैचित्र्य- --- ना. [सं.] --- विचित्र हुनाको भाव वा स्थिति; विचित्रता।
वैजयन्त- --- ना. [सं.] --- १. इन्द्रको दरबार; स्वर्गीय प्रासाद। २. इन्द्रको झन्डा।
वैजयन्तिक- --- ना. [सं.] --- झन्डा लिएर अगि लाग्ने व्यक्ति; झन्डा लिने मानिस ।
वैजयन्तिका- --- ना. --- १. झन्डा; ध्वजा। २. जयन्तीको बोट। ३. वज्रदन्ती वृक्ष। ४. मोतीको हार; माला। ५. अरणी।
वैजयन्ती- --- ना. --- १. झन्डा; ध्वजा; पताका। २. तुलसी, कुन्द, मन्दार, पारिजात र कमल- यी पाँच थरी फूल मिलाई बनाइएको घुँडासम्म आउने माला।
वैजात्य- --- ना. [सं.] --- १. विजात हुनाको भाव; भिन्न जातीयता; विजातीयता। २. बेमेलपन।
```
-------------------

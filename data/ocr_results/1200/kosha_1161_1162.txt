-------------------
```
वस्तुस्थिति- --- ना. [सं.] --- कुनै घटना, विषय वा कुराको यथार्थ स्थिति; वास्तविक अवस्था।
वस्तूत्प्रेक्षा- --- ना. [सं.] --- काव्यमा उपमेय वस्तुमा उपमान वस्तुको कार्य वा गुणको कल्पना गर्दा पर्ने उत्प्रेक्षा अल‌ङ्कारको एक भेद।
वस्तूपमा- --- ना. [सं.] --- उपमा अलङ्कारको एक भेद; धर्मलुप्तोपमा।
वस्त्र- --- ना. [सं.] --- १. पहिरने वस्तु; पहिरन; पोसाक। २. सिइएको वा नसिइएको कपडा; लुगा। ३. देवदेवीले पहिरिने वा देवदेवीलाई चढाइने कपडा वा पोसाक।
वस्त्रगृह- --- ना. --- पाल।
वस्त्रपूत- --- वि. --- कपडाले छानेको; कपडछान गरेको।
वस्त्रपाटी --- ना. --- कागतका विभिन्न आकृतिका चित्रहरू काटेका टुक्रा टाँसेर बनाइएको, खस्रो कपडाले मोरिएको पाटी वा दृश्य साधनमध्येको शैक्षिक सामग्री।
वस्त्रागार- --- ना. --- १. कपडाहरू थन्क्याउने कोठा; पोसाकखाना। २. कपडाको पसल वा दोकान।
वह- --- ना. [सं.] --- १. वहन गर्ने वा लैजाने काम। २. सवारी यान; वाहन। ३. पवन; वायु, हावा। ४. नदी; नाला।
वहन- --- ना. [सं.] --- १. कुनै वस्तु तानेर वा बोकेर एक ठाउँबाट अर्को ठाउँमा लैजाने काम; भारी बोक्ने काम। २. अभिभारा लिने वा आश्रय दिने काम। ३. प्रवाहित हुने काम; बगाइ। ४. सवारी; यान; गाडी। ५. डुङ्गा; नौका; नाउ।
वहनक- --- ना. --- भारी बोक्ने मानिस वा यान।
वहनीय --- वि. --- वहन गर्न वा बोक्न योग्य; अड्भर लिनुपर्ने।
वहाँ- --- क्रि.वि. [उहाँ] --- १. त्यस ठाउँमा; त्यहाँ। सर्व उहाँ।
वहिः- --- क्रि.वि. [सं.] --- हे. बहिः।
वहिःशुल्क- --- ना. --- आयात गरिएका वस्तुमा लागेको कर।
वहित्र- --- ना. [सं.] --- १. जहाज; पोत। २. एक किसिमको रथ।
वहीं- --- क्रि.वि. [वहाँ+नै] --- १. त्यहाँ नै; त्यहीँ। सर्व २. उहाँ नै।
वहिन- --- ना. [सं.] --- १. आगो; अग्नि। २. पाचनशक्ति।
वाः- --- वि.बो. [√ वाह] --- उदेक, आश्चर्य, फुर्ती, घमन्ड, स्याबासी, प्रशंसा आदि बुझाउँदा प्रयोग हुने शब्द। (उदा.- वाः अरूलाई हेप्न कहाँ पाइन्छ ! वाः तिमीले खुब गरेछौ)।
वा- --- [सं.] --- १. विकल्पबोधक शब्द; अथवा; या (उदा.- बजारमा गएपछि दुध वा दही जे खोजेपनि पाइन्छ)। २. कि (उदा.- तिमी घर जान्छौ वा यहीँ बस्छौ?)।
वाइँ- --- ना. [अ.मू.] --- १. भैंसी वा पाडो कराएको शब्द; आईं। रुवाइ फुट्ता निस्कने आवाज।
वाइँवाइँ- --- ना. --- १. बारबार वाइँ गर्ने चाल। क्रि.वि. २. लगातार वाइँ शब्दका साथमा।
वाइपर- --- ना. [अड्] --- विशेषतः चालकले सवारी हाँक्न सुविधा हुने गरी गाडीको अगाडिपट्टि रहेको ऐनाको धुलो वा पानी पुछ्ने, यन्त्रचालित सुइरोजस्तो बुरुसे साधन।
वाइबा- --- वि. [भो.ब.] --- स्पष्ट उच्चारण गर्न नसक्ने वा बोली राम्ररी नफुटेको; वायवाय गर्ने; लठचौरो; लठेब्रो। २. तामाङ जातिको एक थर।
वाक्- --- ना. [सं.] --- १. लबज, शब्द। २. वचन; बोली। ३. भाषा; वाणी। ४. सरस्वती।
वाक्नु --- अ.क्रि. [वाक्क+नु] --- बान्ता गर्न आँटेर वाक्कवाक्क हुनु; छान खोज्नु ।
वाकवाक- --- क्रि.वि. [वाक् (द्वि.)] --- १. फोहोर, घिन, दिगमिग, रोग आदिले बान्ता हुन खोज्ने गरी; वाकवाकी। ना. २. बान्ता हुन खोज्ने स्थिति; वमन हुने चेष्टा।
वाकवाकती- --- क्रि.वि. --- १. अझ बेसी वाकवाक हुन खोजे झै गरी। ना. २. बान्ता हुन खोज्ने ढाँचा वा चेष्टा; वाकवाक।
वाकवाकी- --- क्रि.वि. --- वाकवाकती।
वाकाइ- --- ना. [वाक्+आइ] --- वाक्ने क्रिया वा प्रक्रिया।
वाकिफ - --- वि. [अ.] --- कुनै कामकुरामा निपुण; जानिफकार; ज्ञाता।
वाकिनु- --- अ.क्रि. [वाक्+इ+नु] --- वाक्ने काम होइनु।
वाक्क- --- क्रि.वि. [अ.मू. वाक्+क] --- १. वमन गर्न खोज्ने किसिमले। ना. २. वमन; उल्टी। ३. कुनै व्यक्ति, वस्तु वा कामबाट मन विरक्तिने स्थिति; बेमन; सिकसिको; घृणा।
वाक्कब्याक्क- --- ना. --- १. एकनासको वमन। वि. २. वाक्क भएको।
वाक्कलह- --- ना. [सं.] --- मुख-मुखको झगडा; मुखामुख; बाझाबाझ; भनावैरी।
वाक्केली- --- ना. [सं.] --- ख्यालठट्टा; हँसी-दिल्लगी।
वाक्छल- --- ना. [सं.] --- अर्कालाई धोका दिन भ्रामक शब्दको प्रयोग गर्ने काम; दोहोरो अर्थ लाग्ने शब्द वा वाक्यको प्रयोग गरी आफ्नो मतलब सिद्ध गर्ने छट्याइँ।
वाक्पटु- --- वि. [सं.] --- कुरा गर्न औधी सिपालु।
वाक्पति- --- ना. [सं.] --- १. कुराकानी गर्न वा भाषण दिन सिपालु व्यक्ति। २. वृहस्पति।
वाक्पद्धति- --- ना. [सं.] --- विशिष्ट तथा लाक्षणिक अर्थमा प्रयुक्त हुने सूत्ररूपका पदावली वा वाक्यांश; वाग्धारा; टुक्का (जस्तै- मुख लाग्नु, बाटो तताउनु, आँखा जुधाउनु, नाक काट्नु इ.)।
वाक्य- --- ना. [सं.] --- १. संरचनाका दृष्टिले ध्वनि, रूप, पद, पदावली र वाक्यांशयुक्त तथा प्रकार्यका दृष्टिले शब्द नै मुख्य भएको; पूर्ण अर्थ वा भाव प्रकट गर्ने, भाषाको आधारभूत एकाइ; कुरा प्रस्ट पार्ने सार्थक शब्दहरूको समूह। २. आदेश; आज्ञा।
वाक्यनिर्माण- --- ना. --- क्रिया केन्द्रविन्दुका रूपमा रहने र सबै शब्दको परस्पर अर्थसम्बन्ध हुने भाषिक श्रेणीक्रम भएको भाषिका संरचनाको निर्माण; वाक्यको बनोट।
वाक्यपद्धति- --- ना. --- वाक्यको संरचना गर्ने नियम वा तरिका।
वाक्यरचना- --- ना. --- वाक्यनिर्माण।
वाक्यविन्यास- --- ना. --- शब्दहरू यथास्थानमा रहने गरी वाक्य बनाउने काम; वाक्यरचना।
वाक्यविस्तार- --- ना. --- हरेक वाक्यका उद्देश्य तथा विधेयमा अन्य उपयुक्त शब्दहरू थप्दै-बढाउँदै वाक्य लम्ब्याउने काम; वाक्यको फैलावट।
वाक्यसङ्कोच- --- ना. --- अर्थमा कुनै परिवर्तन नगरीकनै वाक्यलाई छोट्ट्याउने काम। (उदा.- उनी जति सक्छन् त्यति काम गर्छन् > उनी सकेजति काम गर्छन्)।
वाक्यसिद्धि- --- ना. --- वाक्सिद्धि।
वाक्यात्मक- --- वि. [सं.] --- वाक्यको रूप लिएको; वाक्यले युक्त; वाक्यको रूप बनेको।
वाक्यांश- --- ना. [सं.] --- कुरा राम्ररी नटुङ्गिएको वा एक प्रकारको भाव मात्र प्रकट हुने पदहरूको समूह; पूरा वाक्यको एक अंश वा सानो वाक्य; टुक्रे वाक्य; खण्डवाक्य।
वाक्युद्ध- --- ना. [सं.] --- १. मुख-मुखको लडन्त वा झगडा; वाक्कलह; चर्काचर्की; बाझाबाझ, भनावैरी। २. वादविवाद; चर्को तर्क।
वाक्सिद्धि- --- ना. [सं.] --- अज्ञात वा अदृश्य कुरा पनि भन्न सक्ने र जे बोल्यो त्यही कुरा पुग्ने शक्ति; भनेको कुरा पुग्ने सिद्धि वा सामर्थ्य।
वाक्स्वतन्त्रता- --- ना. [सं.] --- प्रचलित ऐन-कानुन र संविधानअन्तर्गत रही कुनै कुरा बोल्ने वा विचार प्रकट गर्न पाउने अधिकार; भाषणस्वतन्त्रता।
वाक्स्वातन्त्र्य - --- ना. [सं.] --- वाक्स्वतन्त्रता।
वागा- --- ना. [सं.] --- बागडोर; लगाम।
वाग्विदग्ध- --- वि. [सं.] --- १. बोल्न वा कुरा गर्न सिपालु; वाक्पटु। २. विद्वान्; पण्डित।
वाग्विदग्धता- --- ना. --- वाग्विदग्ध हुने स्थिति वा भाव; वाक्चातुर्य; पण्डित्याइँ।
वाग्विलास - --- ना. [सं.] --- मन बहलाउका निम्ति गरिने ठट्टा-मस्करी; हँसीठट्टा।
वाग्वीर- --- वि. [सं.] --- १. बोल्न सिपालु वाक्पटु। २. मित्री आँट नभए पनि बाहिर कुराले हिम्मत देखाउने; फाइँफुट्टे।
वाग्वैदग्ध्य- --- ना. [सं.] --- तर्कपूर्ण कुराकानी गर्ने वा भाषण दिने सिप; वाक्चातुर्य; वाग्विदग्धता।
वाङ- --- ना. --- १. गुल्टिने, पल्टिने वा जिल्लिने काम; विफलता; असफलता। २. मर्ने काम; जिभ्रोटोकाइ।
वाङ खानु --- टु. --- फेल हुनु; बिग्रनु। (उदा.- त्यसले यसपल्ट पनि जाँचमा वाङ खायो।)
वाङ्ग्रा- --- ना. --- धान, कोदो आदिको हरियो बोट वा डाँठ; नलुवा; नल।
वागीश- --- ना. [सं.] --- १. कवि। २. ब्रह्मा। ३. बृहस्पति। वि. ४. राम्रोमिठो बोल्ने।
वागीश्वर- --- ना. [सं.] --- १. कवि। २. बृहस्पति। ३. मञ्जुघोष।
वागीश्वरी- --- ना. --- वाणीकी देवी; सरस्वती।
वाग्जाल- --- ना. [सं.] --- १. कसैलाई अलमल्याउने वा छलछाममा पार्ने घुमाउरो भनाइ। २. भाव साधारण भएको र बेसरी शब्द थोपरिएको लम्बेचौडे कुरा।
वाग्दण्ड- --- ना. [सं.] --- १. कसैलाई वचनले सताउने काम; हप्कीदप्की; खप्की; भर्त्सना। २. वचन वा बोलीको नियन्त्रण; मुख सँभालेर बोल्ने काम।
वाग्दत्ता- --- वि. [सं.] --- कामकुरो छिनिएकी वा कसैसँग बिहे गर्न पक्का भइसकेकी केटी; वाग्दान गरिसकिएकी कन्या।
वाग्दान - --- ना. [सं.] --- १. विवाहका निम्ति कसैलाई छोरी दिएँ भनी विधिपूर्वक बोल्ने काम; केटीको काम-कुरो छिन्ने काम। २. वरणीमा दुलहालाई फल, द्रव्य आदिको भेटीसहित कन्या दिएको कुरा बोल्ने चलन वा विधि। ३. कसैलाई कुनै वस्तु नफर्किने गरी दिने वचन।
वाग्देवी- --- ना. [सं.] --- वाणीकी अधिष्ठात्री देवी; सरस्वती।
वाग्दोष- --- ना. [सं.] --- १. बोल्दा हुने त्रुटि वा बिराम; बोलीको दोष। २. वाक्यमा हुने व्याकरणसम्बन्धी भुल वा अशुद्धि। ३. तिरस्कार; निन्दा।
वाग्मती- --- ना. [सं. वाग्वती] --- काठमाडौँ उपत्यकाको पूर्वोत्तरमा पर्ने वाग्द्वारबाट निस्केर बग्ने एक प्रसिद्ध नदी।
वाग्मिता/वाग्मित्व- --- ना. [सं.] --- १. विद्वत्ता; पाण्डित्य। १. बोल्ने वा भाषण दिने कौशल; प्रवचनपटुता।
वाग्मी- --- वि. [सं.] --- १. बोल्नमा वा भाषण दिनमा कुशल; प्रवचनपटु। २. विद्वान्; पण्डित। ३. बृहस्पति।
वाग्वज्र- --- ना. [सं.] --- १. दुख्ने गरी लाग्ने बोली; कटुवाणी। २. सराप्ने काम; श्राप; सराप।
वाग्वाण- --- ना. [सं.] --- बिझ्ने गरी भनिने बोली; वचनको प्रहार।
वाङ्मधुर- --- वि. [सं.] --- १. भन्दा कसैलाई नबिझ्ने (बोली)। २. मिठो बोलीवचन गर्ने; मधुरभाषी; मिष्ट भाषी।
वाङ्मय - --- ना. [सं.] --- १. गद्य वा पद्यमा लेखिएका शास्त्र तथा काव्य दुवै प्रकारका समस्त भाषाबद्ध रचनाहरूको समूह; ग्रन्थ। वि. २. शब्दहरूले युक्त वा वाणी र वचनसित सम्बन्धित। ३. वाक्यसम्बन्धी; वाक्यात्मक।
वाङ्मयी- --- ना. --- सरस्वती देवी।
वालय- --- ना. [सं.] --- वाक्यको लय; प्रस्तार।
वाचक- --- वि. [सं.] --- १. कुनै व्यक्ति वा वस्तुलाई निर्देश गर्ने वा जनाउने; वाची (जस्तै- व्यक्तिवाचक, नामवाचक, सङ्ख्यावाचक आदि)। २. मौखिक। ना. ३. सप्ताह, पुराण आदि भन्ने मुख्य पण्डित। ४. बाच्ने वा भन्ने व्यक्ति; पाठक। ५. पाठ गर्ने वा बाच्ने शैली; वाचनशक्ति।
वाचकधर्म लुप्तोपमा- --- ना. --- वाचक पद र साधारण धर्म लुप्त हुने उपमा अलङ्कारको एक भेद।
वाचक लुप्तोपमा- --- ना. --- वाचक पद लुप्त हुने उपमा अलङ्कारको एक भेद।
वाचकी- --- वि. --- १. वाचन गर्ने। २. पुराणका मुख्य पण्डित।
वाचकोपमान लुप्तोपमा- --- ना. --- वाचक र उपमान लुप्त हुने उपमा अलङ्कारको एक भेद।
वाचन- --- ना. [सं.] --- १. बाच्ने, पाठ गर्ने वा पढेर सुनाउने काम; कथन। २. विधायिका सभा, बैठक आदिमा कुनै विधेयक, प्रस्ताव आदि उपस्थित गर्दा हुने आवृत्ति वा पाठ।
वाचन कक्ष- --- ना. --- वाचन गर्ने ठाउँ वा कोठो; वाचनालय।
वाचनालय- --- ना. --- जनसाधारणले पत्रपत्रिका आदि पढ्ने वा हेर्ने ठाउँ।
वाचनिक- --- वि. [सं.] --- १. वचनसित सम्बन्ध भएको; वचनको। २. शब्दमा अभिव्यक्त; मौखिक।
वाचयिता - --- वि. [सं.] --- पाठ गर्ने; बाच्ने; वाचक।
वाचस्पति- --- ना. [सं.] --- १. वाणीका स्वामी। २. राम्ररी बोल्न सक्ने व्यक्ति; सुवक्ता। ३. देवताका गुरु बृहस्पति। ४. ब्रह्मा।
वाचा- --- ना. [सं.] --- १. प्रायः सबैले सुन्ने गरी गरिने प्रतिज्ञा; कबुल;
```
-------------------

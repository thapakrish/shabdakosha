-------------------
```
वारेन्टी --- ना. --- पक्राउपुर्जी; एक किसिमको समाह्वान वा समन। ३. कुनै व्यक्तिलाई तोकिएको रकम भुक्तान गर्न रुपियाँ झिक्नेबाट गरिएको आदेश।
वारेन्टी- --- ना. --- १. कुनै तथ्यको विवरण सत्य छ भन्ने प्रतिज्ञा। २. वारन्ट पाउने व्यक्ति।
वारेस- --- ना. [अ. वारिस ] --- हे. वारिस ।
वारेसनामा- --- ना. --- वारिसनामा; मन्जुरीपत्र।
वार्ड- --- ना. [अड्] --- १. संरक्षण; रेखदेख। २. प्रशासनिक र विकास आदि काम गर्न सुविधा हुने गरी छुट्ट्याइएको भूभाग; सीमित इलाका। ३. छात्रावास, अस्पताल, जेल आदिको खण्ड वा विभाग।
वार्ड समिति --- ना. --- प्रशासन वा चुनाव आदिको सुविधाका दृष्टिले नगर वा गाउँको सानो एकाइ वार्डमा गठित वा निर्वाचित व्यक्तिहरूको समिति।
वार्डेन- --- ना. --- १. संरक्षक । २. छात्रावासको रेखदेख गर्न खटिएको अधिकारी।
वार्णिक- --- वि. [सं.] --- १. वर्ण वा अक्षरसँग सम्बन्धित; वर्णको। २. लेखक।
वार्णिक छन्द- --- ना. --- वर्ण वा अक्षरको लघुगुरु गणना गरिने शास्त्रीय छन्द; वर्णवृत्त।
वार्ता- --- ना. [सं.] --- १. दुई वा सोभन्दा बढी मानिसका बिच आपसमा गरिने कुराकानी; बातचित। २. वृत्तान्त; हालखबर; समाचार। ३. हल्ला; जनश्रुति। ४. विषय; प्रसङ्ग । ५. वर्ण- व्यवस्थाअनुसार वैश्यजातिले अँगाल्ने आजीविका; वैश्यवृत्ति; वैश्यकर्म।
वार्तालाप --- ना. --- कुराकानी; वार्ता।
वार्तावाहक- --- ना. --- सन्देशवाहक; समाचार पुऱ्याउने दूत।
वार्त्तिक- --- ना. [सं.] --- १. कुनै विषयवस्तुको उक्त, अनुक्त र दुरुक्तबारे अर्थ स्पष्ट गर्ने भाष्य वा पूरक शास्त्र। (पाणिनिको 'अष्टाध्यायी' व्याकरणमाथि कात्यायनले वार्तिक-ग्रन्थको रचना गरेका हुन्)। २. खेती गर्ने व्यक्ति; किसान। ३. व्यापारी; बनियाँ। ४. जासुस । वि. ५. वार्त्तासम्बन्धी; खेती वा उद्योगसँग सम्बन्धित ।
वार्द्धक- --- ना. [सं.] --- १. बुढ्‌याइँ; बुढौली; वृद्धत्ता। २. वृद्धताका कारणले निर्धा भएको व्यक्ति। ३. वृद्धहरूको समुदाय वा मण्डली।
वार्द्धक्य --- ना. --- १. वृद्ध हुनाको भाव वा स्थिति; वृद्धावस्था; बुढ्‌याइँ; बुढ्‌यौली। २. बढ्ती; वृद्धि।
वार्षिक- --- वि. [सं.] --- १. सालको कुनै विशिष्ट तिथि, गते वा पर्वसँग सम्बन्धित; वर्षवर्षको। २. हरेक साल हुने वा गरिने।
वार्षिक श्राद्ध- --- ना. --- १. पितृको मृत्युतिथिमा प्रतिवर्ष गरिने एकोद्दिष्ट श्राद्ध। २. मृत व्यक्तिको वर्ष दिन पुगेपछि आशौचमुक्त हुन छोराहरूबाट गरिने वार्षिक श्राद्ध; बर्खी।
वार्षिक परीक्षा- --- ना. --- विद्यालयहरूबाट वार्षिक सत्रको अन्तमा हरेक वर्ष लिइने परीक्षा।
वार्षिक प्रतिवेदन- --- ना. --- सरकारी वा गैरसरकारी कार्यालय र संस्थाहरूले वर्ष दिनसम्म भएगरेको कामकुराको जाहेरी; हरेक सालको अन्तमा दिइने विवरण।
वार्षिक रिपोर्ट- --- ना. --- वार्षिक प्रतिवेदन।
वार्षिक विवरण- --- ना. --- वर्षभरि गरिएका कामकारवाईको बेहोरा वा नालीबेली।
वार्षिक सभा- --- ना. --- हरेक वर्ष निश्चित दिनमा गरिने बैठक।
वार्षिक हरहिसाब- --- ना. --- कुनै संस्था वा कार्यालय आदिको सालभरिको आम्दानीखर्चको हिसाबकिताब।
वार्षिकी --- ना. --- १. हरेक साल नियमित रूपले गरिने वा गर्नुपर्ने काम। (कुनै स्मारक कार्य, श्राद्ध आदि)। २. बर्सेनि हुने कुनै प्रकाशन। वि. ३. वर्षा ऋतुको; वर्षा ऋतुसँग सम्बन्धित।
वार्षिकोत्सव- --- ना. --- १. कुनै सङ्घसंस्था, विद्यालय आदिले स्थापित मिति पारेर प्रतिवर्ष गर्ने उत्सव। २. जन्मेको तिथि पारेर हरेक वर्ष गरिने उत्सव।
वार्हस्पत्य- --- वि. [सं.] --- १. वृहस्पतिसँग सम्बन्धित; वृहस्पतिको। ना. २. वृहस्पतिको नाउँमा गरिने यज्ञविशेष।
वाल- --- ना. [सं.] --- पुच्छरको रौं।
वाल- --- ना. [नेवा.] --- बार बाँध्ने घोचो वा किलो।
वाल- --- प्रत्य. [फा. वालो --- कुनै खास शब्दहरूसँग पछाडि गाँसिएर 'रहेको, भएको, काम गर्ने, युक्त' आदि अर्थ बुझाउने प्रत्यय; वाला। (जस्तो- खेतीवाल, जिम्मावाल आदि)।
वाल ४- --- ना. [फा.] --- एक जातको माछो।
वालक- --- ना. [सं.] --- १. ठुलो टाउको र साना पखेटा हुने एक जातको लामो माछो। २. हात्ती, घोडा आदि जनावरको पुच्छर।
वालरस- --- ना. [अङ्.] --- उत्तरी ध्रुवमा पाइने, तेह्र फिट लम्बाइ र दुई टन वजनसम्म पुग्ने, तीन फिटजति लामा दाह्रा निस्केको, बाक्लो तर रौं नभएको, गह्रागह्रा परेको छाला हुने स्तनपायी जन्तु; स्तनधारी समूहमा पर्ने एक जनावर। (इस्किमो भनिने, हिउँमा बस्ने मानिसले सिकार खेलेर यसको मासु खाने गर्छन्)।
वालव- --- ना. [सं.] --- ज्योतिषशास्त्रअनुसार एक करण।
वाला- --- प्रत्य. [फा.] --- कुनै खास, शब्दसँग जोडिएर भएको, रहेको वा कुनै काम गर्ने आदि अर्थ बुझाउने तद्धितप्रत्यय; वाल। (जस्तो- बहालवाला, हकवाला, साबिकवाला आदि)।
वालाग्र --- ना. [सं.] --- वास्तुकला वा मूर्तिकलामा प्रयुक्त हुने रौंको टुप्पो बराबरको नापो; आठ रथधूलि बराबरको परिमाण।
वालि- --- ना. [सं.] --- रामायणग्रन्थका अनुसार किष्किन्धा देशका प्रसिद्ध वानरराज; वानरका राजा।
वालुका- --- ना. [सं.] --- १. प्रायः नदीका दुवै किनारमा पाइने, पानीले पखालिएको ढुङ्गा आदिको ससाना बालुवा; रेत। २. धुलो; चूर्ण।
वाल्मीक/वाल्मीकि- --- ना. [सं.] --- संस्कृत भाषाको आदि महाकाव्य 'रामायण'-ग्रन्थका रचनाकार प्रसिद्ध ऋषि; संस्कृत साहित्यका आदिकवि।
वाल्मीकीय- --- वि. --- वाल्मीकिसँग सम्बन्धित; वाल्मीकिले रचना गरेको।
वाल्ल- --- क्रि.वि. --- १. काम-कुरो चाल नपाउँदा वा चिनजान नहुँदा जिल्लिएर; बिलखबन्दमा परी; जिल्ल । २. रल्लिने चालमा; अलमल्ल ।
वाशिष्ठ- --- वि. [सं.] --- वशिष्ठ ऋषिसँग सम्बन्धित; वशिष्ठको।
वाशिष्ठी- --- वि. --- १. वशिष्ठले रचना गरेको (कर्मकाण्डपद्धति); वशिष्ठसँग सम्बन्धित। ना. २. वशिष्ठले बनाएको कर्मकाण्डको एक शाखा।
वाष्प- --- ना. [सं.] --- तापको कडा असर परेर वा निर्धारित तापक्रमले आकाशमा उड्न सक्ने गरी बनेको पानीको बदलिँदो रूप; बाफ; बाष्प।
वाष्प बिन्दु- ---  --- पानी तताउँदा बाफ बन्न थाल्ने तापक्रमको नाप।
वाष्पीकरण- --- ना. --- तरल वस्तुलाई बाफका रूपमा परिणत गर्ने काम।
वाष्पीभूत- --- वि. --- बाफका रूपमा परिणत भएको।
वाष्पीय- --- वि. --- बाफसँग सम्बन्धित; बाफको।
वास- --- ना. [अड्] --- १. चिनी वा स्टार्च भएको कन्दमूल। २. फलफूल, महुवा वा अन्न पानीसँग मिसाई, कुहाई रक्सी पार्न योग्य बनेको झोल।
वास- --- ना. [सं.] --- १. बसोबास गर्ने किसिमले बनाइएको ओत; घर; गृह। २. बसोबास गर्ने काम; रहने काम; निवास। ३. लगाउने कपडा; वस्त्र; पोसाक । ४. रहेको ठाउँ; अवस्थल। ५. बास्ना; सुगन्ध। ६. गन्ध। ७. क्षणिक आवास; डेरा।
वासकुटी --- ना. --- पाल।
वासगृह- --- ना. --- बस्ने घर।
वासना- --- ना. [सं.] --- १. सांसारिक वस्तुबाट उपलब्ध हुने सुखसुविधाको उपभोग; भोगविलास। २. इच्छा; चाहना; आकाङ्क्षा; कामना। ३. मानसिक अनुभूति; भावना। ४. संस्कारका रूपमा अवस्थित पूर्वजन्मको अभिलाषा; आनुवंशिक संस्कार। ५. अज्ञान; भ्रान्ति।
वासन्तिक- --- वि. [सं.] --- १. वसन्त ऋतुसँग सम्बन्धित; वासन्ती। ना. २. विदूषक; हास्यकलाकार। ३. अभिनेता; अभिनय गर्ने पात्र।
वासन्ती- --- ना. --- १. वसन्त ऋतुमा हुर्कने र फुल्ने लहरा; माधवी लता। २. नेवारी फूल। ३. वसन्त ऋतुमा मनाइने उत्सव; वसन्तोत्सव। ४. दुर्गा; भवानी।
वास बेसिन --- ना. [अड्] --- शौचालय र स्नानगृह आदिमा उभिएर धाराको पानीले हातमुख धुनका लागि भित्तामा जडान गर्न मिल्ने गरी बनाइएको चिनियाँ माटो आदिको भाँडो।
वासर- --- ना. [सं.] --- वार; दिवस; दिन। २. आश्रयस्थल; घर ३. वरवधूको प्रथम शयनागार।
वासर- --- ना. [अड्] --- स्टोभ, बल आदिमा हावा भर्न प्रयोग गरिने पम्पमा जडान गरिएको छाला वा रबरबाट निर्मित एक साधन।
वासलात- --- ना. [अ. वासिलात] --- साबिकवालाले आफूले काम गरेको मितिसम्मको स्याहास्रेस्ता र आम्दानीखर्चको स्रेस्ताले ठहर भएबमोजिम मौज्दात, बाँकी, नगदीजिन्सी जो भएको सबै लेखिदिई हालवालालाई सुम्पिन तयार पारिने कागजात; सरुवा हुने कर्मचारीले बुझबुझारथ गरिँदा लेखिदिने कागज।
वासव- --- ना. [सं.] --- १. स्वर्गका राजा; इन्द्र। २. धनिष्ठा नक्षत्र। वि. 3. वसु देवतासँग सम्बन्धित।
वासवदत्ता- --- ना. --- १. सुबन्धुको आफ्नै कल्पनामा आधारित प्रेमकथात्मक एक संस्कृत गद्यरचना (यस प्रेमाख्यान र त्यसकी नायिकाको 'कथासरित् सागर' मा पाइने वत्सराज उदयन र वासवदत्ताको प्रेमाख्यान तथा त्यसकी नायिकासँग कुनै सम्बन्ध छैन)। २. कतिपय कथामा वर्णित एक प्रसिद्ध गायिका। ३. राजा उदयनकी रानी।
वास व्यवस्था- --- ना. [सं.] --- बसोबास गर्ने प्रबन्ध; बस्ने ठाउँको बन्दोबस्त ।
वासस्थान- --- ना. [सं.] --- १. बसाइको वास्तविक थलो; बसेको ठाउँ; आवासस्थल। २. घर; गृह। ३. आश्रयस्थान; थातथलो।
वासित- --- वि. [सं.] --- १. बास्ना आउने गरी तयार गरिएको; सुगन्धित। २. लुगापोसाकले सजाइएको; सज्जित। ३. खनजोत, गोडगाड गरिएको; आबादी (भूमि)। ४. नाम चलेको; प्रसिद्ध। ना. ५. चराचुरुङ्गीहरूको सामूहिक स्वर; कलरव।
वासिल- --- वि. [अ.] --- उठतीपुठती भएको; असुल गरिएको; उठाइएको (शुल्क, चन्दा आदि)।
वासिल बाँकी --- ना. --- १. असुल भइसकेको र बाँकी रकमकलमको हरहिसाब। २. स्रेस्तामा लिनेदिने दुवै थरी बसेर हरहिसाब गरी सहीछाप गरेको ठाडो ढपोट।
वासिलात- --- ना. --- १. असुलउपर भएको रकमकलम; उठाइएको शुल्क वा चन्दा। २. जो भएको सबै आम्दानीको जोड; कुल; आम्दानी। ३. तोकिएको ठाउँबाट उठ्तीपुठ्‌ती हुनुपर्ने रकमकलमको सूची।
वासिष्ठ- --- वि. [सं.] --- हे. वाशिष्ठ।
वासी- --- वि. [सं.] --- कुनै ठाउँ बुझाउने शब्दका पछिल्तिर गाँसिएर 'त्यहाँ रहने' वा 'बसोबास गर्ने' भन्ने अर्थ बुझाउने विशेषण (जस्तो- नगरवासी, ग्रामवासी आदि)।
वासुकि- --- ना. [सं.] --- अष्टनागमध्येका एक नाग; प्रसिद्ध नागराज।
वासुदेव- --- ना. [सं.] --- वसुदेवका पुत्र; कृष्ण।
वास्कट- --- ना. [अड्. वेष्ट+कोट] --- १. कोट, इस्टकोट आदि तयार गर्दा प्रयोगमा ल्याइने एक जातको बाक्लो सुती कपडा। २. इस्टकोट।
वास्तव- --- ना. [सं.] --- १. वस्तुतथ्य; यथार्थ कुरा; साँचो भनाइ। वि. २. सत्य; यथार्थ; वास्तविक।
वास्तविक --- वि. [सं.] --- १. वास्तवमा हुने; अस्तित्व वा तथ्यपूर्ण; जस्ताको तस्तो। २. काल्पनिक वा मिथ्याभन्दा भिन्न; सत्य; साँचो।
वास्तविकता- --- ना. --- वास्तविक हुनाको भाव वा अवस्था; वस्तुतथ्यता; सत्यता।
वास्ता- --- ना. [अ. वासित] --- १. मतलब, सरोकार; प्रयोजन। २. सम्बन्ध; चासो ।
वास्ताब्यास्ता- --- ना. --- १. वास्ता आदि; चासो र खोज; खोजीनिधी। २. हेरविचार; हेरचाह।
वास्तु- --- ना. [सं.] --- १. घर बनाउन छुट्ट्याइएको भूमि; घडेरी। २. घर बनाउन उठाउँदै ल्याइने जग; घर ठडिने आधारस्तम्भ। ३. घर; वासस्थान; भवन; आवासगृह। ४. नयाँ घरमा प्रवेश गर्दा वा प्रवेश गरेपछि वास्तुदेवताका नाउँमा गरिने पूजाआजा; घरपैंचो। ५. भवननिर्माण गर्ने शिल्प वा कला। ६. भवन, प्रासाद, मन्दिर, घर आदिको सामूहिक नाम।
वास्तुकर्म- --- ना. --- नयाँ घरमा सर्दा गरिने माङ्गलिक काम; घरपैंचो।
वास्तुकला- --- ना. --- भवननिर्माण गर्ने शिल्प वा कालिगडी।
```
-------------------

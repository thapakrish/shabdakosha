-------------------
```
लेस्नु/लेस्नो- --- ना. [लेस्+नु/नो] --- लेस्ने वा लेसार्ने क्रिया प्रक्रिया, लेस्ने काम; लेसाइ।
लेस्याइ- --- ना. [लेस्+याइ] --- लेसिने काम वा किसिम।
लेस्याइलो- --- वि. [लेस्+याइलो] --- लेसाइलो; लेसिलो।
लेह- --- ना. [सं.] --- १. चाट्ने काम। २. चाटेर खाइने वस्तु।
लेहाज- --- ना. [√ लिहाज] --- व्यवहारमा हुनुपर्ने कुराको ध्यानविचार, शीलसङ्कोच, सम्मानमर्यादा आदिको स्थिति।
लेह्य- --- वि. [सं.] --- १. चाट्नुपर्ने; चाट्न लायक। ना. २. चाटेर खाइने वस्तु; चटनी।
लैङ्गिक- --- वि. [सं.] --- कुनै चिह्न वा लक्षण भएको; लिङ्ङ्गसम्बन्धी।
लैङ्गिकता- --- ना. --- भाले तथा पोथी लैङ्गिक सम्बन्धका आधारमा जीवनयथार्थ र समाजलाई हेर्ने दृष्टिकोण वा मान्यता।
लैजानु- --- स.क्रि. [लि+जा+नु] --- १. कुनै वस्तु, मानिस, खबर आदि लिएर जानु; लानु; लग्नु। २. अरूको मालमत्ता, वस्तु आदि हरण गर्नु; हर्नु।
लैनो- --- वि. --- १. भर्खर बियाएको (गाईबस्तु)। २. भर्खर जन्मेको; नवजात; दूधे (पाडो, बाछो, पाठो आदि)। पो. लैनी (व्यङ्ग्यार्थमा)।
लैनो नानी- --- ना. --- भर्खर जन्मेको बालक; दूधे शिशु।
लैबरी- --- ना. [लहै+बरा+ई] --- १. नेपाली लोकगीतमा प्रचलित एक भाकाको नाम। २. त्यस्तो गीतमा आउने रहनी वा थेगो।
लैलगाम- --- ना. [(द्वि.)] --- लगामे लगाम र त्यससित सम्बन्धित वस्तु; सामानसहितको लगाम।
लैलै- --- ना. [√ लहैलहै] --- लहैलहैको छोटकरी रूप; बहकाउ; हाहा।
लोंकिल- --- ना. [नेवा.] --- कुनै दुई देशका बिचका सिमानामा गाडिने ढुङ्गो; लोहँकिल।
लोक- --- ना. [सं.] --- १. ब्रह्माण्डको कुनै एक भाग अथवा खण्ड; संसार; जगत्; दुनियाँ। २. पुराणअनुसार स्वर्ग, मर्त्य र पाताल तीन स्थान वा पृथ्वीसहित उँभोका भूर्लोक, भुवर्लोक, स्वर्लोक, महर्लोक, जनलोक, तपलोक र सत्यलोक सात र उँधोका अतल, सुतल, वितल, तलातल, रसातल, महातल र पाताल सातसमेत चौध भुवन। ३. ग्रहमण्डल (जस्तो- सूर्यलोक, चन्द्रलोक, ध्रुवलोक आदि)। ४. मुख्य देवताको निवासस्थल (जस्तो- शिवलोक, विष्णुलोक, ब्रह्मलोक आदि)। ५. पुराणअनुसार, प्राणी जीवित छँदा भोग गर्ने र मरेपछि पुग्ने ठाउँ; इहलोक र परलोक। ६. समान संस्कृति, भावना र सामाजिक स्थिति भएका खास भौगोलिक एकाइमा रहने मानिसको समुदाय; जनसमूह। ७. वास्तु वा मूर्तिमा प्रयोग हुने अङ्गुल वा मात्राको आठ गुना बराबरको नाप; तूणी, वसु वा मूर्ति बराबरको नाप; आठ अमल।
लोककण्टक- --- ना. --- दुष्ट वा खराब व्यक्ति; दुर्जन ।
लोककल्याणकारी- --- वि. --- लोकको भलो गर्ने।
लोककार्य- --- ना. --- लोक वा सर्वसाधारण जनतासँग सम्बन्ध रहने काम।
लोकगाथा- --- ना. --- परम्परादेखि लोकले मुखमुखै गाउँदै आएको, नृत्य र कथात्मकतासमेत विद्यमान रहेको, राष्ट्रिय गौरव वा वीरचरित्र र महत्त्वपूर्ण घटनाको बखान गर्ने शृङ्खलाबद्ध विशेष गीत।
लोकगीत- --- ना. --- जनसमाजमा परम्परादेखि गाउँदै र चल्दै आएको गीत (रसिया, कर्खा, झ्याउरे, सिलोक आदि)।
लोकघोषणा- --- ना. --- लोकका निम्ति गरिने नीतियुक्त घोषणा।
लोकचक्षु- --- ना. --- सूर्य।
लोकजित्- --- वि. --- १. संसारलाई जित्ने; लोकविजयी। २. बुद्ध।
लोकडो- --- वि. [√ लडको] --- लगभग बाह्रचौध वर्षको; छोकडोभन्दा कम्ती उमेरको वा सानो (ठिटो)।
लोकतन्त्र- --- ना. [सं.] --- बहुसङ्ख्यक जनताद्वारा छानिएका प्रतिनिधिहरूको सम्मतिअनुसार कुनै देशको शासनव्यवस्था चल्ने र नीतिनिर्धारण आदि हुने शासनप्रणाली; प्रजातन्त्र।
लोकतन्त्रवाद- --- ना. --- लोकतन्त्रको शासनपद्धति वा सिद्धान्त।
लोकतन्त्रवादी- --- वि. --- लोकतन्त्रवादको अनुयायी वा त्यो सिद्धान्त मान्ने।
लोकतन्त्री- --- वि. [सं.] --- लोकतन्त्रको; लोकतान्त्रिक।
लोकतन्त्रीकरण- --- ना. --- कुनै देशको शासनपद्धतिलाई लोकतन्त्रको रूप दिने वा त्यसअनुरूप बनाउने काम; प्रजातन्त्रीकरण।
लोकतान्त्रिक- --- वि. [सं.] --- लोकतन्त्रसम्बन्धी; लोकतन्त्रका सिद्धान्तअनुसारको।
लोकतालोकती- --- ना. [लोकतो+लोकती] --- ना. सानाठुला धेरै लोकताको समूह।
लोकती- --- ना. [लोकतो ई] --- १. लोकतोको लघु रूप। २. लोकतोको स्त्रीरूप; स्त्रीलोकतो।
लोकतो- --- ना. [सं. लक्तक] --- १. जुइनाको रूपमा प्रयोग हुन सक्ने पाट आदिको त्यान्द्रोसहितको बोक्रो; कागते पाट। २. पाट, बोक्रो, छाला आदिबाट बनेको नाम्लाको पातो जस्तै लामो धरो वा डोरी। ३. नेपाली कागत बनाउने एक प्रकारको घाँस। वि. ४. सुनेको नसुन्यै गरी वा भनेको नटेरी बसिरहने; चाम्रो।
लोकत्रय- --- ना. [सं.] --- स्वर्ग, मर्त्य र पाताल तीनवटा लोक।
लोकत्रयी- --- ना. --- लोकत्रय।
लोकदूषण- --- वि. [सं.] --- दुनियाँलाई खराब हुने काम गर्ने; दुनियाँको हानिनोक्सानी गर्ने।
लोकद्वय- --- ना. [सं.] --- स्वर्ग र पृथ्वी दुई लोक।
लोकनाच- --- ना. [लोक+नाचे हे.] --- लोकनृत्य।
लोकनाट्य- --- ना. [सं.] --- १. कुनै घटना वा पक्षको सिङ्गो कथानक नलिई लोकजीवनका सुखदुःख, राष्ट्रिय मेलापर्व वा कुनै ऋतुकालीन सन्दर्भलाई अँगालेर रीतिरिवाजअनुसार जनसाधारणमा खेलिने वा देखाइने अभिनय। २. लोकनृत्य।
लोकनिन्दा- --- ना. [सं.] --- लोकको निन्दा; लोकापवाद।
लोकनृत्य- --- ना. [सं.] --- लोकजीवनमा प्रचलित सांस्कृतिक परम्परा तथा परिपाटीअनुसारको नाच; लोकनाच (जस्तै- घाटुनाच, धाननाच, मारुनीनाच इ.)।
लोकन्त- --- ना. [सं. लोकन] --- विवाहपछि प्रायः दुलान नफर्काउन्जेल सँगै रहने वा सुसारका लागि बेहुलीका साथ जाने काम।
लोकन्ती- --- ना. --- १. बेहुलीका साथ जाने स्त्री साथी; बेहुलीकी सुसारे। २. लिम्बूजातिका बिहामा दुलहातिरबाट जाने जन्ती आइमाई र
लोकपरम्परा- --- ना. [सं.] --- लोकमा पहिलेदेखि चलिआएको वा मानिएको रीतिरिवाज; लोकप्रथा।
लोकपवाद- --- ना. --- हे. लोकापवाद।
लोकपाल- --- ना. [सं.] --- १. दिक्पाल । २. राजा; नृप।
लोकपालक- --- ना. [सं.] --- लोकको पालना गर्ने पुरुष; राजा।
लोकप्रसिद्ध- --- वि. [सं.] --- जनसमाजमा नाउँ कहलिएको; संसारप्रसिद्ध; विश्वविख्यात। ना. लोकप्रसिद्ध हुने स्थिति वा काम; विश्वभर फैलिएको ख्याति।
लोकप्रिय- --- वि. [सं.] --- लोक वा दुनियाँलाई मन परेको; सबको प्यारो; जनप्रिय।
लोकप्रियता- --- ना. --- लोकप्रिय हुने भाव, अवस्था वा गुण; जनप्रियता।
लोकभावना- --- ना. [सं.] --- १. लोक वा जनताको सेवा, कल्याण, उपकार आदि गर्ने भावना। २. जनताको भावना वा वृत्ति।
लोकमत- --- ना. [सं.] --- कुनै देशका जनताको सामूहिक विचार वा हितको सूचक हुने अधिकांश जनताको मत वा राय।
लोकमर्यादा- --- ना. [सं.] --- लोकमा गर्नुपर्ने वा लोकले मान्नुपर्ने सामाजिक रीतिस्थिति; लौकिक व्यवहार।
लोकल- --- वि. [अड्.] --- स्थानविशेषको; हे. स्थानीय।
लोकल कल- --- ना. --- टेलिफोन गर्दा त्यही स्थान वा इलाकामा मात्र गरिने कुराकानी वा कुरागराइ।
लोकलय- --- ना. [सं.] --- लोकगीतमा प्रचलित साझा लय; जनताले गाउने गीतमा जनताकै कण्ठबाट सहज र स्वाभाविक रूपमा निस्केको स्वर वा भाका।
लोकवाद- --- ना. [सं.] --- लोकको हकहितका निम्ति लाग्ने वा लोकको पक्ष लिने सिद्धान्त ।
लोकवार्ता- --- ना. [सं.] --- १. जनसाधारणमा पहिलेदेखि चलिआएको कुरो; सर्वसाधारणको विचार; किंवदन्ती । २. लोकसाहित्य।
लोकवाहन- --- ना. [सं.] --- सर्वसाधारण जनताको सामान बोक्नाका निम्ति व्यवहार गरिने मोटर, ट्रक, रेल आदि गाडी।
लोकविश्रुत- --- वि. [सं.] --- जनसमूहमा नाउँ चलेको; लोकप्रसिद्ध।
लोक व्यवहार- --- ना. [सं.] --- लोकमा चलेको वा मानिएको व्यवहार; समाजमा प्रचलित प्रथा; लोकाचार।
लोकरञ्जन- --- ना. [सं.] --- सबैलाई सुखी तथा प्रसन्न राख्ने काम; लोकको मनोरञ्जन ।
लोकशान्ति- --- ना. [सं.] --- कुनै विद्रोह, उत्पात, विध्वंस आदि नभएको समयमा जनतामा हुने शान्ति।
लोकसत्ता- --- ना. [सं.] --- लोकतान्त्रिक प्रणालीअनुसार कुनै देशको सत्ता जनताकै हात वा अधिकारमा हुने शासनपद्धति; लोकतन्त्र; प्रजातन्त्र।
लोकसत्तात्मक- --- वि. --- जनताद्वारा सञ्चालित वा व्यवस्थित (शासन- पद्धति)।
लोकसदन/लोकसभा- --- ना. [सं.] --- १. संसद्‌का दुई सदन वा सभामध्ये एक; लोकतन्त्रात्मक व्यवस्था भएका देशका जनप्रतिनिधिहरूको सभा; प्रतिनिधिसभा। २. भारतीय संसद्मा रहेको तल्लो सभा।
लोकसमाज- --- ना. [सं.] --- जनसमूह; जनसमाज।
लोकसम्मति- --- ना. [सं.] --- मुलुकको शासनप्रणालीमा भाग लिने तथा प्रजातान्त्रिक पद्धतिको आधारस्तम्भ मानिने जनताको सामूहिक मत वा विचार; लोकमत।
लोकसाहित्य- --- ना. [सं.] --- सर्वसाधारण जनताको कोमल मनोभावनालाई व्यक्त गर्ने सरस भाव र सरल भाषा भएको, विभिन्न चाडपर्व तथा मनोरञ्जनका समयमा प्रसङ्गानुकूल गाइने, सुनाइने वा देखाइने लोकव्यवहारमा प्रचलित विभिन्न लोकगीत, लोककथा, लोकनृत्य आदिले युक्त साहित्य; लोकवार्ता।
लोकसाहित्य पुरस्कार- --- ना. --- वि. सं. २०३२ सालमा स्थापना भएको, प्रत्येक वर्ष लोकसाहित्यसम्बन्धी विभिन्न विधागत तथा अनुसन्धानात्मक ग्रन्थमा साझा प्रकाशनद्वारा प्रदान गरिने एक पुरस्कार।
लोकसिद्ध- --- वि. [सं.] --- १. जनसमाजमा क्रियान्वित वा प्रचलित। २. लोकजीवनबाट स्वीकृत।
लोकसेवक- --- ना. [सं.] --- १. सर्वसाधारण जनताको सेवा गर्ने वा सार्वजनिक हितको काम गर्ने व्यक्ति; जनसेवक । २. त्यस्तो काममा नियुक्त सरकारी कर्मचारी।
लोकसेवा- --- ना. [सं.] --- १. जनसाधारणको हितमा गरिने विशेष कार्य; सर्वसाधारण जनताको सेवा। २. सरकारी सेवा वा नोकरी।
लोकसेवा आयोग- --- ना. --- निजामतीतर्फ निर्धारित सरकारी पदमा नयाँ नियुक्ति वा बढुवा आदि हुनका निम्ति आवेदन दिने उम्मेदवारहरूको योग्यता जाँची छान्ने, अनुमोदन गर्ने र नेपाल सरकारलाई तत्सम्बन्धी परामर्श दिने एक संवैधानिक अङ्ग (पब्लिक सर्भिस कमिसन)।
लोकहत्या- --- ना. [सं.] --- लोकलाई मार्ने वा निमोठ्ने काम; जातिहत्या।
लोकहित- --- ना. [सं.] --- सार्वजनिक हित; जनकल्याण; लोकको भलाइ।
लोकहितकारी- --- वि. --- लोकको हित वा भलाइ गर्ने; लोकलाई लाभ हुने काम गर्ने।
लोकहित कार्य- --- ना. --- सार्वजनिक हितको काम; जनसाधारणका निम्तिको कल्याणकारी कार्य।
लोकाचार- --- ना. [सं.] --- १. जनसाधारणका बिच हुने सामाजिक सम्बन्ध तथा सद्भावपूर्ण प्रचलित व्यवहार। २. आडम्बरले भरिएको कामकुरो; देखौवा व्यवहार वा ढाँचा।
लोकान्तर- --- ना. [सं.] --- मरेपछि जीव लाने कल्पित लोक; परलोक।
लोकान्तरित- --- वि. --- परलोक भएको; मरेको; मृत।
लोकापवाद- --- ना. [सं.] --- दुनियाँमा भएको बदनामी; लोकनिन्दा।
लोकाभार- --- ना. [सं.] --- १. गाउँघरमा रैतीले तालुकदार, थरी, मुखिया आदि रोज्ने काम। २. जनप्रतिनिधिहरूको छनाइ वा रोजाइ।
लोकायत- --- ना. [सं.] --- १. यस लोकका अतिरिक्त अर्को लोक वा परलोक छ भन्ने विश्वास नगर्ने व्यक्ति। २. चार्वाकदर्शन।
लोकायतन- --- ना. [सं.] --- १. लोकविश्वास नमान्ने व्यक्ति; नास्तिक। 2. चार्वाक।
लोकालोक- --- ना. [सं.] --- पुराणमा बताइएअनुसार सातै समुद्रलाई घेरेर रहेको एक पर्वतश्रेणी।
```
-------------------

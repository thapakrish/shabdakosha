-------------------
```
वितत- --- वि. [सं.] --- १. सपाट परेको; फैलिएको; फिँजिएको; विस्तृत। २. छोपिएको; ढाकिएको। ३. कार्य सम्पन्न भएको; कामकुरो सिद्ध भएको। ना. ४. गितार; वीणा।
वितथ- --- वि. [सं.] --- १. तथ्य नभएको; झूठो; मिथ्या। २. नचाहिँदो; व्यर्थ; निरर्थक।
वितथवादी --- वि. --- झुटो बोल्ने; मिथ्यावादी।
वितथ्य --- वि. --- तथ्यहीन; झुटो; मिथ्या।
वितरक- --- वि. [सं.] --- १. वितरण गर्ने; बाँडफाँड गर्ने। ना. २. व्यापारका क्षेत्रमा उत्पादित वस्तुहरूको बिक्री आदिको प्रबन्ध गर्ने संस्था वा व्यक्ति।
वितरण- --- ना. [सं.] --- १. कुनै वस्तु तोकिएअनुसार बाँड्ने काम; बाँडचुँड। २. प्रदान; अर्पण; समर्पण। ३. कुनै नदी आदि तर्ने काम; पार गर्ने काम।
वितरित --- वि. [सं.] --- १. बाँडिएको; वितरण गरिएको, २. प्रदान गरिएको; दिइएको। ३. तारिएको; पार गरिएको।
वितर्क- --- ना. [सं.] --- १. कुनै तर्क वा भनाइको खण्डन वा विपक्षमा प्रस्तुत गरिने तर्क; तर्कमाथि उठाइएको तर्क। २. विचार; मनन; सोचाइ। ३. शङ्का; सन्देह; दुबिधा।
वितर्कण- --- ना. --- १. तर्क वा वितर्क गर्ने काम; बहस; वादविवाद। २. सन्देह; शङ्का।
वितर्कित- --- वि. --- १. वितर्क गरिएको। २. वादविवाद गरिएको।
वितर्क्स- --- वि. --- तर्क वा विचार गर्न लायक।
वितल --- ना. --- हे. बितोल।
वितल- --- ना. [सं.] --- १. पृथ्वीभन्दा तलका सात लोक (अतल, वितल, सुतल, तलातल, रसातल, महातल, पाताल)-मध्ये एक; पृथ्वीभन्दा मुनिको कल्पित लोक। २. कुनै ठाउँको ठिक उल्टो ठाउँ, प्रतिलोम।
वितस्ति- --- ना. [सं.] --- बाह्र अङ्गुलको नापो; वास्तु वा मूर्तिकलामा प्रयुक्त हुने एक बित्ता बराबरको परिमाण; बित्ता।
वितह- --- ना. [वि+तह] --- १. तह नमिलेको स्थिति; कामकुरो नपटेको रूप। २. अग्लोहोचो नमिलाइएको जग्गा; सम्म नमिलेको ठाउँ।
वितान- --- ना. [सं.] --- १. पुगेजति फैलाउने काम; फैलावट; विस्तार। २. मन्दिर आदिको भित्री भागमा कोठामाथि टाँगिने चारकुने रङ्गीचङ्गी कपडा; चँदुवा। ३. पाल। ४. मौका; अवसर। वि. ५. खाली; रित्तो; शून्य। ६. मूर्ख; बुद्धिहीन; शठ।
विताल- --- वि. [सं.] --- ताल नमिलेको; बेतालको।
वितुष- --- वि. --- बोक्रा छोडाइएको; बोक्रा नभएको; भुस वा कसर फ्याँकिएको।
वितृष्ण- --- वि. [सं.] --- तृष्णा वा तिर्सना नभएको; कामनामुक्त; निस्पृह।
वितृष्णा- --- ना. --- १. तृष्णा नभएको स्थिति; तृष्णाको अभाव; सन्तोष। २. नराम्रो खालको तृष्णा।
वित्त- --- ना. [सं.] --- १. धनमाल; जायजेथा; सम्पत्ति; अर्थ; ऐश्वर्य। २. सामर्थ्य; शक्ति। वि. ३. उपलब्ध प्राप्त। ४. परीक्षा गरिएको; जाँचिएको।
वित्त आयोग- --- ना. --- खर्चबर्च र अर्थसम्बन्धी व्यवस्था मिलाउन गठन गरिएको समिति।
वित्त प्रबन्धक- --- ना. --- राज्यको आयव्यय, राजस्व आदिको समुचित रेखदेख र व्यवस्था मिलाउने सरकारी कर्मचारी।
वित्तमन्त्री --- ना. --- अर्थमन्त्री। वित्त विधेयक- ना. प्रतिनिधिसभासमक्ष राखिने आयव्ययसम्बन्धी आर्थिक विधेयक।
वित्तसचिव- --- ना. --- अर्थसचिव।
वित्तसाधन- --- ना. --- राज्य वा संस्था आदिले नगद धन प्राप्त गर्ने भौतिक वस्तु।
वित्तीय- --- वि. [सं.] --- वित्तसम्बन्धी; आर्थिक।
वित्तीय विवरण- --- ना. --- अर्थसम्बन्धी कारोबारको लेखाजोखा; वित्तसम्बन्धी विवरण।
विद्- --- वि. [सं.] --- १. ज्ञाता; जान्ने; जानिफकार। २. विद्वान्; पण्डित। ३. शब्दको पछाडि गाँसिएर 'जान्ने, विज्ञ' आदि अर्थ बुझाउने शब्द (जस्तो- नीतिविद्, शास्त्रविद्, शिक्षाविद् आदि)। ना. ४. ज्ञान; बुद्धि। ५. बुधग्रह।
विदग्ध- --- वि. [सं.] --- १. ज्यादै डढेको; पोलिएको। २. पकाइएको; पक्व। ३. खाएर पचाइसकिएको; हजम पारिएको। ४. उद्भट विद्वान्; पण्डित। ५. रसरङ्गमा भुल्ने; रसिक; रसज्ञ। ६. सिपालु; चतुर; निपुण।
विदग्धता- --- ना. --- विदग्ध हुनाको भाव वा स्थिति; पण्डित्याइँ; चातुर्य।
विदग्धा- --- ना. --- हावभावद्द्वारा आकर्षण गर्न बिछट्ट सिपालु स्त्री; भावभङ्गीले परपुरुषलाई आकर्षित पार्ने नायिका।
विदर्भ- --- ना. [सं.] --- भारतको दक्षिण-पश्चिम राज्यमा पर्ने एक प्राचीन राज्य (अहिलेको बरारक्षेत्र)।
विदल- --- वि. [सं.] --- १. चिराचिरा पारिएको; चिरिएको। २. पात नभएको; दलहीन। ३. फुलेको; प्रफुल्ल। ना. ४. बाँसको चोयाको टोकरी; बास्केट। ५. हाँगो । ६. टुक्रो। ७. माड्ने वा दल्ने काम।
विदलन- --- ना. --- १. बेसरी माड्ने वा दल्ने काम। २. चिर्ने वा फार्ने काम।
विदलित- --- वि. --- १. फारिएको; चिरा पारिएको। २. फुलेको; फक्रेको। ३. बेसरी माडिएको वा दलिएको।
विदारक --- वि. [सं.] --- १. काठका मुढा आदिलाई बन्चरो वा त्यस्तै साधनले टुक्र्याउने; चिरा पार्ने; चिर्ने। २. ढुङ्गा आदि फोर्ने। ३. कष्ट दिने; भित्रभित्रै सताउने (जस्तो- हृदयविदारक)।
विदारण- --- ना. [सं.] --- १. काठका दाउरा, मुढा आदि टुक्र्याउने काम; चिरा पार्ने वा चिर्ने काम। २. ढुङ्गा आदि कडा वस्तु टुक्र्याउने काम; फोराइ। ३. दुःख वा कष्ट पुऱ्याउने व्यवहार; सताउने काम। ४. हत्या; मारण; वध। ५. लडाइँ; युद्ध।
विदारित- --- वि. [सं.] --- १. बन्चरो, करौंती आदिले टुक्र्याइएको; फोरिएको (दाउरा, मुढा आदि)। २. घन आदिले फोरिएको (ढुङ्गा आदि)। ३. दुःख वा कष्ट पुऱ्याइएको; सताइएको।
विदारी --- ना. [सं.] --- १. भुइँमा लत्रिएर फल्ने कुभिन्डो; भुइँकुभिन्डो। २. शालपर्णी नाम गरेका रुख। ३.लहराको जोर्नीजोर्नीमा फल्ने एक प्रकारको फल; गिठो। ४. वाराहीकन्द।
विदारीकन्द- --- ना. --- कर्कलाका जस्ता पात हुने लहराका फेदमा फल्ने, रछायो रङ्गको, झुस हुने एक प्रकारको फल; भुइँकुभिन्डो।
विदिक्- --- ना. [सं.] --- दुई दिशाको बिचको कुनो; विदिशा; उपदिशा।
विदित- --- वि. [सं.] --- १. थाहा पाइएको; जानिएको; ज्ञात; अवगत। २. नाम चलेको; प्रसिद्ध; प्रख्यात। ३. जनाइएको; सूचना दिइएको; सूचित। ना. ज्ञान; विवेक। ५. विद्वान् व्यक्ति।
विदिशा- --- ना. [सं.] --- १. दुई दिशाको बिचको कुनो; आग्नेय, नैऋत्य, वायव्य र ईशान नामका चार उपदिशा; विदिक्। २. मध्य भारतको अहिले भेलसा भनिने एक प्राचीन सहर।
विदीर्ण- --- वि. [सं.] --- १. चिरफार गरेको; फ्याक पारेको (काठ, मुढा आदि)। २. टुक्र्याइएको; फोरेको (ढुङ्गा आदि)। ३. कष्ट दिइएको; सताइएको।
विदुर- --- वि. [सं.] --- १. आफ्नो काम पट्याउन सिपालु चलाक; चतुर। २. जान्नेबुझ्ने; जानिफकार; विज्ञ; निपुण। ना. ३. विद्वान् व्यक्ति। ४. धृतराष्ट्रका विमातृतर्फका कान्छा भाइ पर्ने एक ज्ञानी पुरुष।
विदुषी- --- ना. [सं.] --- १. राम्रो पढेलेखेकी स्त्री; विद्वान् स्त्री। वि. २. राम्रो पढेलेखेकी (स्त्री)।
विदूषक- --- ना. [सं.] --- १. नाटकमा अनौठो किसिमको वेशभूषा, चालचलन र कुराकानी आदिबाट अरूलाई हँसाउने एक ठट्‌यौलो पात्र; नाटकको हास्यकलाकार; नायकको ठट्टा गर्ने एक साथी। वि. २. काम बिगारिदिने; भ्रष्ट पार्ने। ३. गाली गर्ने, सताउने। ४. मुख्य रूपमा हानि पुऱ्याउने; दोष पुऱ्याउने।
विदूषण- --- ना. [सं.] --- १. अरूलाई दोष दिने काम; दोषारोपण। २. वातावरणमा परेको नराम्रो प्रभाव।
विदूषित- --- वि. [सं.] --- १. बिग्रेको; सडेगलेको; कुहिएको। २. दोष लगाइएको; बात लगाइएको; अभियुक्त। ३. हेला गरिएको; अपमानित; तिरस्कृत।
विदेश- --- ना. [सं.] --- आफू जन्मेहुर्केको देशभन्दा भिन्न देश; अर्काको देश; पराई मुलुक।
विदेशी- --- वि. [सं.] --- १. अर्काको देशको; विदेशमा तयार भएको वा बनेको; अर्को मुलुकको (कपडा, माल आदि)। २. विदेशी सरकार, एजेन्ट वा दलालद्वारा स्थापना गरिएको वा चलाइएको (संस्था, सङ्गठन, हल्ला आदि)।
विदेशी मुद्रा- --- ना. --- अर्को देशको मुद्रा; अर्काको देशमा चलेको रुपियाँपैसा।
विदेशी लगानी- --- ना. --- कुनै देशको उद्योग, व्यवसाय आदिमा विदेशबाट गरिएको लगानी।
विदेशी शत्रु- --- ना. --- शत्रुका देश वा राज्यको नागरिक।
विदेह- --- वि. [सं.] --- १. शरीर नभएको। २. बेहोस; अचेत। ३. मरेको; मृत। ना. ४. मिथिलादेशका प्रसिद्ध पौराणिक राजा; जनक। ५. मिथिला र मगध देशलाई जनाउने प्राचीन नाम।
विद्ध- --- वि. [सं.] --- १. प्वाल पारिएको, छेद गराइएको; छेडिएको। २. घाइते; अङ्गभङ्ग भएको; आहत। ३. टाँसिएको; जडिएको।
विद्यमान- --- वि. [सं.] --- १. रहेको; अवस्थित; मौजुद; वर्तमान। २. उपस्थित; हाजिर । ३. जो भएको; यथार्थ; प्रत्यक्ष।
विद्यमानता --- ना. --- विद्यमान हुनाको भाव वा अवस्था; रहने काम; उपस्थिति।
विद्या- --- ना. [सं.] --- १. शिक्षण संस्थाबाट वा स्वाध्ययनबाट हासिल गरिने ज्ञान; पढाइद्वारा आर्जन गरिने बुद्धि। २. कुनै विषयबारे वर्णन वा विवेचना गरिएको शास्त्र; विज्ञान। ३. तन्त्रमन्त्र; तन्त्रशास्त्र। ४. इन्द्रजालसम्बन्धी कर्म; जादु, टुना। ५. दुर्गा; भवानी।
विद्यागम- --- ना. --- ज्ञानको उपलब्धि; विद्याप्राप्ति।
विद्यागृह- --- ना. --- पाठशाला; विद्यालय।
विद्यादान- --- ना. --- पढाउने काम; अध्यापन; शिक्षण।
विद्यादेवी- --- ना. --- सरस्वती; विद्याकी अधिष्ठात्री देवी।
विद्याधर- --- ना. --- एक देवयोनिजाति (गन्धर्व, किन्नर आदि)।
विद्याधिदेवता- --- ना. --- सरस्वती।
विद्यानुसेवन- --- ना. --- विद्या पढ्ने वा पढाउने काम; विद्याध्ययन।
विद्या परिषद्- --- विश्वविद्यालयको प्राज्ञिक नीतिबारे निर्णय गर्ने अधिकारप्राप्त समिति (फ्याकल्टी बोर्ड)।
विद्यापीठ --- ना. --- १. शिक्षाप्रदान गर्ने ठुलो प्रमुख केन्द्र। २. उच्च स्तरको शिक्षा दिने विद्यालय; महाविद्यालय; क्याम्पस।
विद्याभ्यास- --- ना. --- विद्याको अध्ययनमनन गर्ने काम।
विद्यामन्दिर- --- ना. --- पाठशाला; विद्यालय; विद्यागृह।
विद्यारम्भ- --- ना. --- पाँच वर्ष वा त्यसको लगभगमा बालकलाई अक्षरारम्भ गराउने संस्कार, षोडश संस्कारमध्ये एक संस्कार।
विद्यार्जन- --- ना. --- शिक्षा हासिल गर्ने काम; विद्या पढ्ने काम; विद्याप्राप्ति।
विद्यार्थी- --- ना. [सं.] --- १. नियमित रूपले विद्याको आर्जनमा लागिरहने व्यक्ति; शिक्षणसंस्थामा अध्ययनरत व्यक्ति; छात्र; शिष्य। २. कुनै विषयबारे खोजअध्ययन गर्ने व्यक्ति; विद्वान्। वि. ३. विद्या पढ्न चाहने।
विद्यार्थी सङ्गठन- --- ना. --- विद्यार्थीहरूको हक र हितका लागि विद्यार्थीहरूबाट बनाइएको सङ्घ वा सङ्गठन; विद्यार्थीहरूको समिति।
विद्यालय- --- ना. [सं.] --- पढ्ने र पढाउने ठाउँ; पाठशाला; स्कुल।
विद्यावान्- --- वि. [सं.] --- १. धेरै विद्या प्राप्त गरेको; विद्वान्।
विद्यावारिधि- --- ना. [सं.] --- तोकिएको योग्यता प्राप्त गरेपछि सम्बन्धित विश्वविद्यालयबाट अनुमति लिई अनुसन्धानपूर्ण शोधग्रन्थ तयार गरेर स्वीकृत भएमा दिइने विशेष उपाधि; पीएच्.डी)।
विद्याश्रम- --- ना. [सं.] --- बसोबास र खानपानको समेत प्रबन्ध भएको विद्यालय; गुरुकुल (बोर्डिङ)।
विद्यास्नातक- --- ना. [सं.] --- १. विश्वविद्यालयबाट उपाधि प्राप्त व्यक्ति। २. उच्च शिक्षा हासिल गरेको व्यक्ति। वि. ३. उच्च शिक्षा प्राप्त गरेको।
विद्याहीन- --- वि. [सं.] --- विद्या नभएको वा नपढेको; अपठित; अनपढ।
विद्युत्- --- ना. [सं.] --- १. बर्खाकालमा बादल लागेको बेला आकाशमा झिलिक्क चम्कने क्षणिक प्रकाश; बिजुली। २. प्रकाश, ताप, आकर्षण आदि पैदा गर्न सक्ने विशिष्ट वैज्ञानिक क्रियाबाट उत्पन्न गराइने शक्ति; बिजुली। ३. चट्याङ; वज्र; चट्को; चिर्को।
विद्युत् आघात- --- ना. --- १. ऋणात्मक विद्युत्तरङ्गबाट धनात्मक विद्युत्तरङ्गतिर विद्युत्तरङ्ग प्रवाहित हुने प्रक्रिया। २. विद्युत्तरङ्गले चोट पुऱ्याउने काम।
```
-------------------

-------------------
```
शिक्षार्थी --- ना. [सं.] --- शिक्षा लिने वा पढ्ने व्यक्ति; विद्यार्थी; छात्र।
शिक्षा समुदाय --- ना. --- शिक्षार्थीहरूको समूह।
शिक्षालय- --- ना. [सं.] --- शिक्षार्थीहरूले शिक्षा प्राप्त गर्ने ठाउँ वा भवन; शिक्षा दिने वा पढाउने संस्था; विद्यालय।
शिक्षाविद्- --- वि. [सं.] --- शिक्षाको ज्ञाता; विद्वान्।
शिक्षाविधान- --- ना. [सं.] --- देशमा शिक्षाको समुचित विकास तथा शैक्षिक संस्थाहरूको संयोजित सङ्गठनका निम्ति आवश्यक उद्देश्य, नीति, कार्यक्रम, विधि, पद्धति आदि उल्लेख भएको नियमविनियम; शिक्षासवाल।
शिक्षा विभाग- --- ना. [सं.] --- शिक्षासम्बन्धी विषयमा आफ्ना मातहतको व्यवस्था मिलाउने वा रेखदेख गर्ने सरकारी विभाग।
शिक्षिका --- ना. [सं.] --- स्त्रीशिक्षक; अध्यापिका; गुरुआमा।
शिक्षित- --- वि. [सं.] --- १. शिक्षा प्राप्त गरेको; पढेलेखेको वा बुझेको। शास्त्रीय २. विधिवत् व्यावहारिक कुरा वा शास्त्रीय कुराको ज्ञान हासिल गरेको। ३. जान्नेसुन्ने; विद्वान्; पण्डित।
शिखण्ड- --- ना. [सं.] --- १. मुजुरको पुच्छर; मयूरपुच्छ। २. शिखा; टुपी।
शिखण्डी- --- ना. --- १. मुजुर वा त्यसको प्वाँख । २. कुखुरो। ३. बाण। ४. मूलरूपमा कन्या भए तापनि पुत्ररूपमा घोषित र भीष्म पितामहका मृत्युको कारण हुने, महाभारतप्रसिद्ध दुरपद राजाको छोरो। ५. पौरुष वा बलको अभाव भएको व्यक्ति वा त्यस्तो व्यक्तिलाई उभ्याएर आफ्नो काम पट्याउने मानिस।
शिखर- --- ना. [सं.] --- १. पर्वतको सबभन्दा माथिल्लो भाग; चुचुरो; टाकुरो । २. घर, मन्दिर आदिको उपल्लो चुच्चो भाग; गजुर।
शिखर नारायण- --- ना. --- उपत्यकाका चार नारायणमध्ये काठमाडौँदेखि दक्षिणमा पर्ने फर्पिङ भन्ने ठाउँमा रहेका एक नारायण।
शिखर सम्मेलन- --- ना. --- कुनै निश्चित उद्देश्य लिई राष्ट्राध्यक्षहरूका बिचमा हुने सम्मेलन वा सद्भावनापूर्ण भेला।
शिखरिणी- --- ना. --- १. प्रत्येक चरण यगण, मगण, नगण, सगण, भगण र लघु र गुरुसमेत सत्र अक्षरले बन्ने, छ र बाह्र अक्षरमा विश्राम हुने एक वार्णिक छन्द । २. छातीदेखि नाभिसम्म गएको रोमपङ्क्ति। ३. श्रेष्ठ वा उत्तम नारी; शालीन स्त्री।
शिखरी- --- वि. --- १. शिखर भएको वा शिखर हुने; टाकुरे। ना. २. पहाडी किल्ला; पर्वत ।
शिखा- --- ना. [सं.] --- १. चूडाकर्म गर्दा शिरको माझमा राखिने कपालको गाँठो; टुपी। २. मुजुर, डाँफे आदिको सिउर। ३. आगो, बत्ती आदिको ज्वाला। ४. तिखो टुप्पो।
शिखाधर- --- वि. --- शिखा धारण गर्ने, शिखावान्।
शिखावान्- --- वि. --- १. शिखा भएको; शिखाधर; शिखी। ना. २. अग्नि। ३. बत्ती। ४. चिता।
शिखासूत्र- --- ना. --- द्विजजातिको मुख्य धार्मिक चिह्न भएको शिखा र जनै।
शिखीबुद्ध- --- ना. --- काठमाडौँ उपत्यकाको फूलचोकी पहाडमा तपस्या गर्ने, पुराणप्रसिद्ध एक बुद्धको नाम।
शिङ्घाण- --- ना. [सं.] --- सिंघान।
शिञ्जा- --- ना. [सं.] --- १. गहनाहरू बजेको आवाज; झन्कार; सिन्जा। २. धनुको डोरी; ताँदो ।
शिञ्जिनी- --- ना. [सं.] --- १. ताँदो, परिन्जो। २. गोडामा पहिरिने गहना (पाउजेब, नूपुर आदि)। ३. बज्ने माला।
शिति --- वि. [सं.] --- १. श्वेत; सेतो। २. कालो।
शितिकण्ठ- --- ना. --- नीलकण्ठ; महादेव।
शिथिल- --- वि. [सं.] --- १. राम्ररी नकसिएको; खुकुलो (गाँठो, कुरो आदि)। २. कामले साहै थाकेको वा गलेको; लस्त। ३. आज्ञा वा नियमविधानको राम्रो पालना नभएको। ४. दह्रो नभएको; दुर्बल। ५. छरितोसँग काम गर्न नसक्ने; जुम्सो।
शिथिलता- --- ना. --- १. शिथिल हुने चाल वा स्थिति। २. वाक्यरचनामा शब्दयोजना नमिल्दा पर्ने, काव्यको एक दोष।
शिम्बी- --- ना. [सं.] --- १. सिमी, केराउ, बोडी आदिको कोसो। २. सिमी।
शिर- --- ना. [सं.] --- १. शरीर आदिको उपल्लो भाग; टाउको; माथ; मस्तक। २. प्रायः खोलाको उद्गमस्थल। ३. कुनै वस्तु वा ठाउँविशेषको टुप्पो।
शिरद्वार- --- ना. --- घोडाका टाउकामा कसिने छालाको उपकरण।
शिरनामा- --- ना. --- १. चिठीपत्र, लिखत आदिको सुरमा लेखिने प्रशस्ति वा शिरमा लेखिने बेहोरा। २. कुनै लेखरचना आदिको शीर्षक।
शिरपाउ- --- ना. --- १. मानमर्यादाका निम्ति वा पुरस्कारका रूपमा दिइने लुगा, गहना आदि। २. छाताजुत्ता। ३. शिर र पाउ; आदि र अन्त। ४. सबै; सम्पूर्ण।
शिरपुच्छर- --- ना. --- शिर र पुच्छर; आदि र अन्त।
शिरपेच --- ना. --- राजाले लाउने कल्कीयुक्त मुकुट; राजमुकुट; श्रीपेच।
शिरपोस- --- ना. --- टाउकामा लगाइने टोपी; पगरी, श्रीपेच आदि वस्त्र वा आभूषण।
शिरफुल- --- ना. --- नारीले शिरमा लाउने, फूलका आकारको सुनको गहना।
शिरबन्दी --- ना. --- सौभाग्यवती नारीले सिउँदोबाट लर्कने गरी शिरमा लगाउने, सुनको फित्ताजस्तो, तीन लहरा परेको र टुप्पोमा झुप्पो भएको गहना।
शिरबिन्दु- --- ना. --- नाकेबोलीमा ङ्, ञ, ण्, न्, म् - को ध्वनि उच्चारण गर्दा अक्षरका थाप्लामा दिइने थोप्लो; अनुस्वार ()।
शिर बेहोरा- --- ना. --- चिठी, निवेदन, लिखत आदि आरम्भ गर्दा शिरमा लेखिने मानबोधक वाक्य वा परिचयात्मक विवरण; शिरनामा; शीर्षक।
शिरविन्दु- --- ना. --- शिरबिन्दु ।
शिरस्त्र/शिरस्त्राण- --- ना. [सं.] --- १. लडाइँमा योद्धाहरूले शिरको बचाउका निम्ति लाउने फलामे टोपी। २. पगरी; टोपी।
शिरस्थान- --- ना. [सं.] --- दैलेख बजारदेखि झन्डै डेढ कोस पश्चिमपट्टि
शिखी- --- वि. [सं.] --- १. शिखा भएको; शिखाधर। २. चुच्चो परेको; तिखाउरे। ना. ३. द्विजाति। ४. मुजुर, डाँफे आदि सिउर हुने पक्षी। ५. अग्नि; बत्ती। ६. बाण।
शिरहात --- ना. --- नाभिखोला र छामगाड खोलाको दोभानमा रहेको, ज्वालादेवीको मन्दिर।
शिरहात- --- ना. [शिर+हाते] --- भलो होस् भनी अरूको शिरमा हात राख्ने काम; आशीर्वाद।
शिरहान्ने --- ना. [शिर+हान्ने] --- आगामा पोलेको सियाले टाउकामा घोचेर गरिने, एक प्रकारको ग्रामीण उपचारपद्धति।
शिरा- --- ना. [सं.] --- शरीरमा रक्तसञ्चार गराउने नाडी वा नसो; मांसपेशी।
शिरास्फोट- --- ना. --- नाडीग्रन्थि।
शिराहर्ष- --- ना. --- शरीरका नसा झमझमाउने एक रोग।
शिरीष- --- ना. [सं.] --- नरम मसिना पात हुने, सेता वा प्याजी रङ्गका कमला र राम्रा फूल फुल्ने, पड्को काठ हुने र लामालामा चेप्टा फल लाग्ने एक जातको रुख।
शिरोधार्य- --- वि. [सं.] --- १. शिरमा धारण गर्न योग्य; माथमा चढाउनुपर्ने। २. आदरसाथ ग्रहण गर्न योग्य; स्वीकार्य। (उदा.- यहाँहरूबाट पाएको सुझाउ शिरोधार्य छ)।
शिरोपर --- वि. --- शिर चढाउन उचित; आदरसाथ लिनुपर्ने; शिरोधार्य। (उदा.- यहाँले भन्नुभएका कुरा शिरोपर छन्)।
शिरोबिन्दु- --- ना. [सं.] --- १. शिरको ठिक माथि आकाशमा पर्ने स्थान वा सो स्थानको सूचक बिन्दु। २. अनुस्वार जनाउने चिह्न; शिरबिन्दु
शिरोभरो/शिरोभारो- --- ना. [शिर+भार] --- सबै दायित्व वहन गर्नुपर्ने कुरो वा स्थिति। (उदा.- केही दिनका निम्ति घरको शिरोभारो साथीलाई सुम्पेर उनी परदेश लागे)।
शिरोभूषण- --- ना. [सं.] --- १. शिरमा लगाइने गहना; मुकुट। २. श्रेष्ठ तथा आदरणीय व्यक्ति।
शिरोमणि- --- ना. [सं.] --- १. शिरमा धारण गरिने मणि वा रत्न। २. कुनैकुनै हात्ती, नाग आदिको शिरमा पाइने मणि। ३. कुनै विषयका विशिष्ट विद्वान्लाई दिइने सम्मानद्योतक उपाधि (जस्तो- कविशिरोमणि, इतिहासशिरोमणि, सङ्गीतशिरोमणि इ.)।
शिरोवर्ती- --- वि. [सं.] --- १. श्रद्धा र सम्मान गर्नुपर्ने; सर्वश्रेष्ठ; सर्वोत्तम। २. शिरमा रहेको वा रहन लायक। ना. ३. आदरणीय व्यक्ति; प्रधान पुरुष।
शिरोवेष्टन- --- ना. [सं.] --- शिरमा गुतिने फेटा; पगरी।
शिला- --- ना. [सं. शिल] --- उञ्छ; सिला।
शिला- --- ना. [सं.] --- १. पत्थर; ढुङ्गो। २. जाँतो; घट्ट । ३. सँघारठेलो।
शिलाखण्ड- --- ना. --- ढुङ्गाको टुक्रो।
शिलाजित- --- ना. --- सूर्यको रापले तातेका विशेष किसिमका ढुङ्गाबाट निस्कने, कालो पग्लिएको पदार्थ।
शिलान्यास --- ना. --- घर, मन्दिर आदि बनाउँदा साइतमा विधिपूर्वक पूजाआजा गरी जगमा ढुङ्‌गो, ईंट आदि राख्ने काम; गृहारम्भ।
शिलापट- --- ना. --- ढु‌ङ्गाको पट वा आसन; ढुङ्गाको पाटी।
शिलापत्र- --- ना. --- शिलालेख।
शिलालेख --- ना. --- चिरस्थायित्वका निम्ति शिलामा कुँदिएको कुनै विशेष विषयको प्रचार, प्रमाण आदि हुने लेख वा स्मारिका।
शिलावृत्ति- --- ना. [सं. शिलवृत्ति] --- सिला खोजेर गरिने जीवननिर्वाह; उञ्छवृत्ति।
शिल्प- --- ना. --- १. नाना थरीका कलापूर्ण वस्तुहरू बनाउने, बुट्टा भर्ने आदि हातको कला वा सिप; हस्तकला; कालिगडी। २. कुनै काम तह मिलाएर गर्ने ढाँचा।
शिल्प उद्योग- --- ना. --- शिल्पसम्बन्धी कुरा वा हस्तकलाको उद्योग।
शिल्पक- --- ना. --- अठार उपरूपकमध्ये एक तथा शान्त र हास्यरसबाहेक अरू रस हुने, मसान आदिको वर्णन गरिने, नायक ब्राह्मण र उपनायक नीच पात्र भएको, चारअड्के उपरूपक।
शिल्पकला --- ना. --- शिल्पसम्बन्धी कला; हस्तकला; कालिगडी।
शिल्पकार- --- ना. --- शिल्पसम्बन्धी वा हस्तकलाको काम गर्ने कालिगड; शिल्पी।
शिल्पकारी- --- ना. --- शिल्पकारको काम वा कौशल; कारिगरी।
शिल्पकौशल- --- ना. --- शिल्पकला।
शिल्पगृह- --- ना. --- शिल्पशाला।
शिल्पजीवी- --- ना. --- कारिगरीको कामबाट जीवनवृत्ति चलाउने व्यक्ति; कारिगर।
शिल्पता/त्व- --- ना. --- शिल्पको भाव, गुण वा धर्म।
शिल्पवाद- --- ना. --- साहित्यलाई शिल्पको कालिगड मान्ने र शिल्पलाई केवल प्रविधि मात्र नमानेर साहित्यकै पर्याय सम्झने, बीसौं शताब्दीको तेस्रो दशकमा अमेरिकामा प्रयोग भएको साहित्यिक सिद्धान्त।
शिल्पविद्या- --- ना. --- शिल्पसम्बन्धी विद्या वा ज्ञान।
शिल्पविधान- --- ना. --- रचनात्मक अभिव्यक्तिका सन्दर्भमा आवश्यक कुरा कलात्मक एवं कुशलतापूर्वक प्रस्तुत गर्ने पद्धति वा ढाँचाकाँचा।
शिल्पशाला- --- ना. --- १. शिल्पसम्बन्धी काम गर्ने घर वा शिल्पविद्या सिकाउने विद्यालय। २. शिल्पसम्बन्धी साधन वा वस्तुहरू राखिएको ठाउँ।
शिल्पशास्त्र- --- ना. --- शिल्पसम्बन्धी निर्माणका विधि लेखिएको वा कालिगडीको विवेचना गरिएको शास्त्र; शिल्पविद्या।
शिल्पशास्त्री- --- ना. --- शिल्पसम्बन्धी शास्त्र वा प्रयोगकुशलताको ज्ञाता।
शिल्पसज्जा --- ना. --- शिल्पले सजाउने काम; हस्तकलाको सजावट।
शिल्पिक- --- वि. [सं.] --- १. शिल्पकला वा कारिगरीसित सम्बन्धित। ना. २. शिल्पको काम गर्ने व्यक्ति; कालिगड।
शिल्पिका - --- ना. --- औषधीका रूपमा काम लिइने एक प्रकारको तृण।
शिल्पी- --- ना. [सं.] --- १. शिल्पसम्बन्धी काम गर्ने व्यक्ति; शिल्पकार; कालिगड। वि. २. शिल्पसम्बन्धी; शिल्पको। ३. शिल्पकलामा निपुण।
शिव- --- ना. [सं.] --- १. हिन्दुका तीन प्रधान देवता- ब्रह्मा, विष्णु र महादेवमध्ये संहारकार्यका प्रतीक मानिएका प्रसिद्ध देवता; रुद्र; महादेव; शम्भु; पशुपति। २. मङ्गल; कल्याण; आनन्द। ३. मुक्त हुने काम; मुक्ति; मोक्ष। ४. विष्कम्भादि सत्ताइस योगमध्ये एक योग। ५. कालो धतुरो। ६. पानी; जल।
शिवका- --- ना. --- लिच्छविकालीन मुद्रा वा सिक्का।
शिवगामी- --- ना. --- मङ्गलकामना गरेर शिवको उपासना गर्ने व्यक्ति।
शिवगिरि- --- ना. --- कैलाश (शिखर वा पर्वत)।
```
-------------------

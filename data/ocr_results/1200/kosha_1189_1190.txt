-------------------
```
विशुद्धि- --- ना. [सं.] --- १. विशुद्धता। २. दोष, शङ्का आदि हटाउने भाव वा क्रिया।
विशुद्धिवाद- --- ना. --- दूषित प्रभावबाट जोगिएर विशुद्ध रहनुपर्छ भन्ने एक सिद्धान्त।
विशृङ्खल- --- वि. [सं.] --- १. शृङ्खलाबद्ध रूपमा नरहेको; सिलसिला नमिलेको; छरिएको; अस्तव्यस्त। २. कसैको अनुशासनमा नरहेको; मर्यादामा नरहेको; उच्छृङ्खल।
विशृङ्खलता- --- ना. --- विशृङ्खल हुनाको भाव वा अवस्था; छरपुस्ट्याइँ।
विशेष- --- वि. [सं.] --- १. गुण, धर्म, परिमाण आदिमा अरूभन्दा बढ्ता; अरूभन्दा विशिष्ट किसिमको; असाधारण । २. विलक्षण। ३. अधिक। ना. ४. विशिष्टता। ५. न्यायशास्त्रअनुसार द्रव्य, गुण, कर्म, सामान्य, विशेष, समवाय, अभाव आदि सात पदार्थमध्ये एक। ६. विशेष गुणद्वारा वस्तुको परिचय गराइँदा हुने एक अर्थालङ्कार। ७. कुनै खास परिस्थिति वा समयमा कार्यान्वित हुने वा चल्नेचलाइने (जस्तो- विशेष उत्पादन, विशेष काम, विशेष डाँक, विशेष छुट, विशेष प्रस्ताव इ.)।
विशेष अख्तियार- --- ना. --- कुनै विशेष समय, परिस्थिति वा काममा प्रयोग गर्न सकिने गरी प्राप्त भएको अधिकार।
विशेष अदालत- --- ना. --- विशेष कारण र परिस्थिति आदिबाट उत्पन्न भएका कारबाई वा मुद्दामामिलाको छानबिन गरी निर्णय गर्न गठित अदालत।
विशेषक- --- ना. --- १. एकै क्रियापदका साथ अन्वय गरिने तीन श्लोकको समुदाय। २. कुनै वस्तुहरूबाट अलग्याउने विशेष चिह्न । ३. तिलक। ४. विशेषण। ५. सामान्य भई नछुट्टिएको कुरा कारणवश छुट्टिएको हुँदा पर्ने एक अल‌ङ्कार।
विशेष कानुन- --- ना. --- सामान्यतया प्रचलित ऐन, कानुन, नियममा व्यवस्था नगरिएको तर कुनै खास समय, परिस्थिति वा विषयमा लागु हुने कानुन ।
विशेष कोष- --- ना. --- विशेष काम वा उद्देश्यका निम्ति छुट्ट्याइएको वा छुट्ट्याइने कोष।
विशेष ग्राह्यता- --- ना. --- कुनै कामकुरा वा सेवा आदिमा अरूलाई भन्दा योग्य, अनुभवी आदि कसैलाई पहिलो स्थान दिने काम वा क्रिया; प्राथमिकता।
विशेषज्ञ - --- वि. [सं.] --- कुनै विषय विशेष रूपले जान्ने वा त्यस विषयमा सामान्यतः अरूको भन्दा बढी ज्ञान भएको; कुनै काममा बढी जानकारी प्राप्त गरेको; कुनै काम-कुरामा विशेषज्ञता भएको।
विशेषज्ञता - --- ना. --- विशेषज्ञ हुनाको भाव, गुण वा अवस्था।
विशेषण- --- वि. [सं.] --- १. सङ्ख्या, परिमाण, गुण, धर्म आदिद्वारा कुनै वस्तुको विशेषता बुझाउने वा जाहेर गर्ने (शब्द)। ना. २. व्याकरणमा नाम वा सर्वनाम शब्दको गुण, धर्म, परिमाण, सङ्ख्या आदि जाहेर गर्ने शब्द; नाम, सर्वनामको विशेषता जाहेर गर्ने शब्द।
विशेषतः- --- क्रि.वि. [सं.] --- विशेष गरेर, खासगरी।
विशेषता- --- ना. [सं.] --- विशेष हुनाको भाव वा अवस्था; असाधारणता; असामान्यता; विलक्षणता।
विश्रान्त- --- वि. [सं.] --- १. विश्राम गर्ने; बिसाइ मार्ने। २. विश्रान्तिमा पुगेको; अडेको। ३. थाकेको; क्लान्त।
विशेष प्रहरी- --- ना. [सं.] --- १. कुनै सङ्घ, संस्था, कार्यालय आदिमा कानुनको रीत पुऱ्याई वा नपुऱ्याई भ्रष्टाचार, रकमकलमको हिनामिना गरेमा वा गरेको लागेमा आवश्यक कारबाई गर्ने विशेष अधिकार भएको प्रहरी वा सोसम्बन्धी अड्डा। २. कुनै स्थानमा भएको गडबडी, अशान्ति आदिलाई नियन्त्रण गर्न नियमित रूपमा रहेका स्थानीय प्रहरीहरूबाट नपुग्ने भएमा विशेष रूपमा थप्न राखिएको प्रहरी।
विशेष पुलिस- --- ना. [सं. विशेष+ अड्. पुलिस] --- विशेष प्रहरी।
विशेष बिदा --- ना. [सं. विशेष+ अ. बिदाअ] --- सरकारी वा अर्धसरकारी संस्था, कार्यालय आदिका कर्मचारीलाई विशेष परिस्थितिमा पूरा तलबी, आधा तलबी र बेतलबी रूपमा दिइने बिदा।
विशेष मौद्रिक अधिकार- --- ना. [सं.] --- १. राष्ट्रब्याङ्कमा वा कुनै शासनाधिकारीमा निहित मुद्रासम्बन्धी विशेष प्रकारको अधिकार।
विशेष योग्यता- --- ना. [सं.] --- १. कुनै पदका लागि आवश्यक भनेर निर्धारित योग्यताभन्दा बढी योग्यता। २. कुनै परीक्षामा निर्धारित विषयमध्ये कुनै, केही वा सबै पत्रमा पचहत्तर प्रतिशतभन्दा बढी अङ्क प्राप्त गर्दा देखिने योग्यता; विशेष किसिमको दक्षता।
विशेष सभा- --- ना. [सं.] --- विशेष समय, परिस्थितिमा वा विशेष कामका लागि बसेको सभा; विशेष प्रकारको समिति।
विशेष सापटी- --- ना. [सं. विशेष+सापटी] --- विशेष समय, परिस्थितिमा वा विशेष कामका लागि लिइने वा दिइने सापटी।
विशेषाङ्क- --- ना. [सं.] --- कुनै पत्रिकाको कुनै विशेष समय वा पर्वमा निक्लने अङ्क; नियमित अङ्कभन्दा अतिरिक्त निक्लेको विशेष किसिमको अङ्क।
विशेषाधिकार- --- ना. [सं.] --- कुनै व्यक्ति, संस्था, सङ्गठन आदिमा निहित विशेष किसिमको अधिकार; खास समय, परिस्थिति वा काममा प्रयोग गरिने विशेष किसिमको अधिकार।
विशेषोक्ति- --- ना. [सं.] --- साहित्यमा कारण हुँदाहुँदै पनि कार्यको उत्पत्ति नभएको देखाउँदा हुने एक अर्थालङ्कार।
विशेष्य- --- ना. [सं.] --- १. व्याकरणमा विशेषणद्वारा वर्णन गरिने वा विशेषता बताइने वस्तु वा पदार्थ; विशेषण लागेको नामशब्द; विशेषणयुक्त शब्द। वि. २. गुण, क्रिया, परिमाण आदिद्वारा छुट्ट्याउन सकिने; भिन्न देखाउन योग्य। ३. मुख्य; प्रधान।
विशोक- --- वि. [सं.] --- चिन्ता गर्नुपर्ने कुनै कुरा नभएको; शोक नभएको; शोकरहित; अशोक।
विशोधन- --- ना. [सं.] --- १. कुनै पदार्थमा भएको वा मिसिएको फोहोरमैला वा अशुद्ध पदार्थलाई फ्याँकी वा अलग गरी राम्ररी शुद्ध गर्ने क्रिया; संशोधन। २. प्रायश्चित्त।
विशोधनीय- --- वि. --- विशोधन गर्न योग्य वा उचित; विशोधन हुन सक्ने।
विशोधित- --- वि. [सं.] --- कुनै वस्तुमा भएको फोहोर, मैला वा अशुद्ध पदार्थलाई फ्याँकी वा अलग गरी राम्ररी शुद्ध पारिएको; विशेष किसिमबाट संशोधन गरिएको।
विशोध्य- --- वि. [सं.] --- विशुद्ध वा पवित्र पार्नयोग्य।
विश्रान्त- --- वि. [सं.] --- १. थालेको काम सकेर वा नसक्दै थकाइ मार्ने वा सुस्ताउने क्रिया। २. रोग आदिबाट भएको कमजोरीलाई मेटाउन र स्वास्थ्यलाभ गर्न आराम लिने क्रिया । ३. नोकरी आदिबाट अवकाश पाइसकेपछि बुढेसकालमा आराम लिने काम।
विश्रान्ति काल- --- ना. --- १. काम गर्दागर्दै बिचको समयमा थकाइ मार्न निश्चित गरिएको समय; अल्पावकाश। २. नोकरी आदि पेसाबाट अवकाश लिएपछि आराम लिने समय; अवकाशकाल।
विश्रान्ति धाम- --- ना. --- १. थकाइ, दुःख, पिर, आदिबाट विश्राम लिने घर; विश्राम लिने ठाउँ। २. सांसारिक दुःख, प्रपञ्चबाट विश्राम लिने ठाउँ; मृत्यु वा ईश्वर।
विश्राम- --- ना. [सं.] --- काम गर्दाको थकाइ मेट्न वा परिश्रमबाट थरक मार्न सुस्ताउने काम; विश्रान्ति; बिसाइ।
विश्राम कक्ष गृह- --- ना. --- कुनै यात्रामा जाँदा रेल, हवाईजहाज आदि सवारीसाधन वा यान नआउन्जेल यात्रीहरूको विश्रामका लागि बनाइएको कोठो; प्रतीक्षालय।
विश्राम भवन- --- ना. --- सरकारी वा निजी कुनै कामकाजमा जाने वा घुम्न जाने सरकारी कर्मचारी वा अन्य व्यक्तिको भोजन, विश्राम आदिका निमित्त बनाइएको कच्ची वा पक्की भवन।
विश्राम स्थान - --- ना. --- विश्राम गर्ने ठाउँ; बिसाइ-थलो।
विश्रामालय- --- ना. --- कुनै यात्रामा वा वनभोज आदिमा जाँदा खानेपिउने र विश्राम लिने ठाउँ।
विश्रुत- --- वि. [सं.] --- १. कुनै किसिमको गुण, योग्यता वा विशेषताले गर्दा जतासुकै प्रसिद्ध भएको; प्रख्यात; विख्यात। २. पढेलेखेको; जानेसुनेको ।
विश्रुति- --- ना. --- विश्रुत हुनाको भाव वा अवस्था; ख्याति; प्रसिद्धि।
विश्लिष्ट- --- वि. [सं.] --- १. विश्लेषण भएको वा छुट्टिएको। २. फुलेको; विकसित।
विश्लेषक- --- वि. [सं.] --- विश्लेषण गर्ने; विश्लेषणका प्रक्रियाअनुसार कुनै विषय वा कुरालाई छुट्ट्याउने।
विश्लेषण- --- ना. [सं.] --- १. संश्लिष्ट भएको वा एउटैमा मिलेर रहेको कुरालाई अलगअलग छुट्ट्याउने काम वा प्रक्रिया। २. कुनै वाक्यरचना आदि केकस्तो छ र त्यसमा केकस्ता तत्त्व छन् आदि कुरालाई केलाउने प्रक्रिया।
विश्लेषणात्मक- --- वि. --- विश्लेषणको प्रमुखता भएको; विश्लेषणमा आधारित; विश्लेषण- प्रधान; विश्लेषणमूलक।
विश्लेषित- --- वि. [सं.] --- विश्लेषण भएको; विश्लेषण गरिएको।
विश्लेष्य- --- वि. [सं.] --- विश्लेषण हुनाका निम्ति योग्य वा आवश्यक।
विश्व- --- ना. [सं.] --- १. सम्पूर्ण सृष्टि; ब्रह्माण्ड। २. संसार; जगत्। ३. खास किसिमका दश देवताको एक गण (वसु, सत्य, क्रतु, दक्ष, काल, काम, भृति, कुरु, पुरुरवा र माद्रवा)।
विश्वकर्मा- --- ना. --- १. शिल्पशास्त्र वा हस्तकलाका आविष्कर्ता मानिएका पुराणप्रसिद्ध एक देवता; देवशिल्पी। २. कारिगरी काम गर्ने व्यक्ति; कारिगर; कर्मी। ३. फलामका भाँडाकुँडा वा हतियार बनाउने एक जाति; कामी।
विश्वकल्याण- --- ना. --- संसारको भलो हुने काम; लोकहित।
विश्वकोश- --- ना. --- विश्वमा घटेका वा भएका प्रमुख घटना, वस्तु वा व्यक्तिहरूको क्रमबद्ध रूपमा सविस्तार वर्णन गरिएको ग्रन्थ; विश्वका सम्पूर्ण प्रमुख तथा ज्ञातव्य कुराहरूलाई प्रकाश पार्ने परिचयात्मक विशेष कोश।
विश्व खाद्य कार्यक्रम- --- ना. --- विश्वका कुनै पनि देशमा भएको वा हुने खाद्यान्नको अभाव मेट्न वा हटाउन र खाद्यान्नसम्बन्धी अन्य आवश्यक व्यवस्था गर्न सञ्चालित कार्यक्रम।
विश्व खाद्य तथा कृषि सङ्गठन- --- ना. --- विश्वको खाद्य वस्तु तथा कृषिसम्बन्धी कुराको हेरविचार तथा अन्य आवश्यक व्यवस्था गर्न संयुक्त राष्ट्रसंघअन्तर्गत बनेको सङ्गठन।
विश्व खाद्य परिषद्- --- ना. --- विश्वको खाद्यव्यवस्थासम्बन्धी कुराको हेरविचार गर्न र खाद्यान्नको अभाव भएका देशका तत्सम्बन्धी आवश्यक व्यवस्था गर्न संयुक्त राष्ट्रसंघअन्तर्गत गठित समिति वा परिषद् ।
विश्वजनीन- --- वि. --- विश्वभरि फैलिएको; सर्वत्र उत्पन्न हुने।
विश्व जलवायु विज्ञान- --- ना. --- विश्वको जल- वायुसम्बन्धी कुराको जानकारी दिने विज्ञान वा तत्सम्बन्धी यान्त्रिक प्रक्रिया।
विश्व डाक- --- ना. --- अन्तर्राष्ट्रिय हुलाक; विश्वहुलाक।
विश्व नागरिक- --- ना. --- विश्वको नै हित गर्ने वा कल्याण गर्ने विशेष गुण वा योग्यताका आधारमा विश्वका सबै देशले आफ्नो देशको नागरिक मानेको वा सम्मान गरेको व्यक्ति।
विश्व नागरिकवाद- --- ना. --- सारा संसारको एउटै नागरिकतामा विश्वास गर्ने सिद्धान्त; अन्तर्राष्ट्रिय नागरिकताको सिद्धान्त।
विश्वनाथ- --- ना. --- १. संसारका स्वामी। २. शिव; महादेव । ३. काशीमा रहेको एक प्रसिद्ध शिवलिङ्ग।
विश्वपाणि- --- ना. --- अमोघसिद्धि तथा ताराका पुत्र एक ध्यानी बोधिसत्त्व; पञ्चबोधिसत्त्वमध्ये एक।
विश्वबन्धुत्व- --- ना. --- सारा विश्वलाई नै दाजुभाइ, कुलकुटुम्ब सम्झने भावना वा अवस्था; विश्वलाई नै बन्धुबान्धव मान्ने एक दर्शन।
विश्व बालकोष- --- ना. --- विश्वका बालकहरूको आहारविहारसम्बन्धी कुरामा ध्यान पुऱ्याएर उनीहरूलाई शारीरिक तथा मानसिक विकासको अवसर प्रदान गर्ने उद्देश्यले संयुक्त राष्ट्रसङ्घअन्तर्गत गठित एक कोष; विश्वका बालकहरूको कल्याणका निम्ति स्थापित भएको कोष।
विश्व बैङ्क- --- ना. --- विश्वका गरिब देशलाई आवश्यक आर्थिक सहायता प्रदान गर्ने र विश्वको सन्तुलित आर्थिक विकास गर्ने उद्देश्यले संयुक्त राष्ट्रसङ्घअन्तर्गत स्थापित ब्याङ्क; विश्वको साझा ब्याङ्क।
विश्व भोक मुक्ति अभियान- --- ना. --- विश्वमा हुने खाद्यान्नको अभाव रोक्न वा विश्वका जनतालाई भोकबाट मुक्ति दिलाउने उद्देश्यले चलाइएको अभियान।
विश्व मञ्च- --- ना. --- विश्वका यावत् कुराहरू हुने, घट्ने वा विश्वका आर्थिक, राजनीतिक आदि विभिन्न प्रकारका खेलहरू सञ्चालित हुने मञ्च; विश्वरङ्गमञ्च।
विश्व महासङ्घ- --- ना. --- संयुक्त राष्ट्रसङ्घ।
```
-------------------

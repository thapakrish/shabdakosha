-------------------
```
व्यावहारिकता --- ना. --- व्यावहारिक हुनाको भाव वा स्थिति।
व्यास- --- ना. [सं.] --- १. वेदका मन्त्रहरूको सङ्ग्रह गर्ने र तिनलाई तीन भागमा विभक्त गर्ने पुराणप्रसिद्ध एक ऋषि; पुराणहरूका निर्माता वा सम्पादनकर्ता ऋषि; वेदव्यास; कृष्णद्वैपायन। २. पुराण भन्ने व्यक्ति; पुराणका वक्ता वा वाचक। ३. वृत्तपरिधिको एक स्थानबाट अर्को स्थानसम्म पुग्ने कल्पित सोझो रेखा। ४. कुनै वस्तुको विस्तार; फैलावट। ५. हिउँ पग्लेको वेला नेपाल र तिब्बतका बिच आवागमन गर्न हुने सुदूर पश्चिमाञ्चलको एक क्षेत्र तथा घाटी; यसै नामको एक हिमाल।
व्यासमापक- --- वि. --- व्यासलाई नाप्ने (यन्त्र)।
व्यासार्ध- --- ना. --- १. कुनै वृत्तको आधा भाग। २. कुनै वृत्तको केन्द्रदेखि परिधिको कुनै विन्दुसम्मको सोझो रेखा।
व्याहृति- --- ना. [सं.] --- १. उक्ति; कथन, अभिव्यक्ति। २. गायत्रीमन्त्रको प्रारम्भमा आउने सात लोकका प्रतीक तीन शब्द; भूः भुवः, स्वः आदि त्रिलोकात्मक मन्त्र।
व्युत्क्रम- --- ना. [सं.] --- १. कुनै वस्तु वा कामकुरा जुन क्रममा हुनुपर्ने हो त्यस क्रममा नरहने क्रम; क्रमभङ्ग; व्यतिक्रम। २. मर्यादाको उल्लङ्घन; मर्यादाको अतिक्रमण।
व्युत्पत्ति- --- ना. [सं.] --- १. प्रकृति र प्रत्ययको विभाजनपूर्वक शब्दको विग्रह गर्ने क्रिया; कुनै शब्दको प्रकृति, प्रत्यय र त्यसको मूल रूपको निरूपण गर्ने क्रिया। २. व्युत्पत्तिप्रक्रियाको ज्ञान। ३. छन्द, व्याकरण, कला, लोकस्थिति, परपदार्थको विज्ञान आदिबाट गरिने योग्यायोग्यको विवेक। ४. विशेष किसिमबाट भएको उत्पत्ति; उत्पत्तिको प्रक्रिया।
व्युत्पत्तिमूलक- --- वि. --- व्युत्पत्तिमा आधारित भएको; व्युत्पत्तिप्रधान।
व्युत्पत्तिशास्त्र- --- ना. --- कुनै भाषामा भएका शब्दहरू र तिनमा भएको ध्वनिपरिवर्तन तथा अर्थपरिवर्तनको निरूपण गर्ने शास्त्र; शब्दहरूको व्युत्पत्तिसम्बन्धी शास्त्र।
व्युत्पन्न- --- वि. [सं.] --- १. राम्रोनराम्रो, सत्यअसत्य छुट्ट्याउने क्षमता भएको; विचारशील। २. पढेलेखेको; देखेसुनेको; विद्वान् । ३. कुनै विषयको विशेषज्ञ। ४. कुनै मूलशब्दमा परसर्ग, पूर्वसर्ग आदि जोडिई बनेको; विशेष व्याकरणिक प्रक्रियाबाट बनेको (शब्द)।
व्युत्पादक- --- वि. [सं.] --- १. व्युत्पन्न गराउने; ज्ञान बढाउने। २. व्युत्पत्ति देखाउने। ३. विशेष किसिमको वस्तु तयार गर्ने।
व्युत्पादन- --- ना. [सं.] --- व्युत्पन्न गराउने क्रिया।
व्यूढ- --- वि. [सं.] --- १. क्रममा राखिएको; ठाउँ मिलाएर राखिएको। २. सेनापतिहरूद्वारा संरक्षण गरिएको (सैन्य)। ३. कसिएको र फैलिएको; विशाल (छाती)। ४. विहित।
व्यूह- --- ना. [सं.] --- १. समुदाय; समूह। २. निर्माण; रचना। ३. लडाइँमा सैनिकहरूलाई विशेष किसिमले क्रम मिलाएर राख्ने तरिका; सैन्यविन्यास। ४. विशेष खालको तर्कवितर्क ।
व्यूहनिर्माण --- ना. --- व्यूहरचना।
व्यूहभङ्ग- --- ना. --- १. युद्धमा सेनाको व्यूह तोड्ने वा भत्काउने काम। २. सेनाको डफ्फालाई तितरबितर पार्ने काम।
व्यूहरचना- --- ना. --- लडाइँको मैदानमा शत्रुसँग भिड्दा आफ्नो पक्षको सुरक्षाका निम्ति सेनालाई विशेष क्रममा मिलाएर राख्ने काम; फौजी नाकाबन्दी; व्यूहनिर्माण।
व्योम- --- ना. [सं.] --- आकाश; नभ; गगन।
व्योमचारी- --- वि. --- १. आकाशमा विचरण गर्ने; आकाशमा उड्ने; आकाशचारी। ना. २. देवता; ३. पक्षी।
व्योममण्डल- --- ना. --- १. झन्डा; पताका। २. आकाश।
व्योमयान- --- ना. --- आकाशमार्गमा उड्ने यान; विमान; हवाईजहाज; चिलगाडी।
व्रज- --- ना. [सं.] --- १. मथुरा र वृन्दावनको नजिकको एक क्षेत्र; मथुराको उत्तरतिरको एक क्षेत्र। २. मार्ग। ३. समूह।
व्रजभाषा- --- ना. --- मथुराको आसपासका क्षेत्रमा बोलिने एक स्थानीय भाषा; रीतिकालीन हिन्दी साहित्यका रचनाको प्रमुख माध्यम बनेको भाषा।
व्रजवधू- --- ना. --- व्रजवासी स्त्रीहरू; गोपिनीहरू; गोपिका।
व्रजेश- --- ना. --- कृष्ण।
व्रत- --- ना. [सं.] --- १. शारीरिक, मानसिक शुद्धताका निम्ति वा धार्मिक उद्देश्यले संयम, नियमपूर्वक गरिने देवताको आराधना, उपासना आदि। २. देवादिको आराधना, पूजाआजाका साथ वा पूजा आदि नगरीकनै निराहार वा फलाहार गरी बस्ने काम। ३. नियतकालका निम्ति वा सधैं केही वस्तु मात्र खाने वा कुनै वस्तु उपभोग गर्ने वा नगर्ने नियमको पालन।
व्रतचर्या --- ना. --- धार्मिक अनुष्ठान; व्रत बस्ने काम।
व्रतपारायण- --- ना. --- १. व्रतका अन्तमा गरिने जल, प्रसाद आदिको भोजन; व्रतान्त भोजन। २. व्रतको समाप्तिका अवसरमा व्रतमा भएको कमी वा त्रुटि पूरा गर्न गरिने धार्मिक कार्य। ३. व्रतको समाप्ति; साङ्गे।
व्रतबन्ध- --- ना. --- ब्राह्मण, क्षत्रिय, वैश्यका षोडश संस्कारमध्ये एक; उपनयनसंस्कार।
व्रती- --- वि. --- व्रत बस्ने; बर्तालु।
व्रात्य- --- ना. [सं.] --- समय वा उमेरअनुसार गर्नुपर्ने यज्ञोपवीत आदि संस्कार नगरेको व्यक्ति; पतित व्यक्ति।
व्रीडा- --- ना. [सं.] --- १. लाज; लज्जा; सरम। २. असजिलोपन ।
श- ---  --- देवनागरी वर्णमालाको तिसौं व्यञ्जनवर्ण; नेपालीमा 'स' बाट व्यतिरेक नभएको; संस्कृत व्याकरणअनुसार तालव्य तर स्तरीय नेपाली उच्चारणअनुसार तालु-दन्तमूलीय, अघोष, अल्पप्राण, ऊष्म वर्ण; लेख्य रूपमा सो वर्णको प्रतिनिधित्व गर्ने लिपिचिह्न; तालव्य श; मोटो श।
शक- --- ना. [सं.] --- १. आदिम थलो कृष्णसागर छेउछाउमा भएको तथा ग्रिक सिथियनसँग मिल्दोजुल्दो मानिने एक प्राचीन आर्यजाति। २. एक प्राचीन राजाको नाम; शालिवाहन। ३. शक संवत्।
शकट- --- ना. [सं.] --- १. गोरु, राँगा आदिले तान्ने चक्कावाल गाडा वा यान। २. दुई हजार पल वा तीन मन बराबर हुने, प्राचीन समयका जोखाइको परिमाण अथवा मान।
शकटिका- --- ना. --- सानो शकट वा गाडा।
शकर- --- ना. [फा.] --- सखर।
शकरकन्द- --- ना. --- सखरखण्ड।
शकरपाला- --- ना. --- सखरपाला।
शकल- --- ना. [सं.] --- बोक्रो; वल्कल। २. टुक्रो; खण्ड।
शकसंवत्- --- ना. [सं.] --- इस्वी सन्भन्दा अठहत्तर वर्षपछि र विक्रम संवत्भन्दा एक सय पैतिस वर्षपछि आरम्भ भएको शालिवाहनको नाममा प्रसिद्ध एक संवत्।
शकाब्द- --- ना. [सं.] --- शक संवत्को वर्ष।
शकार- --- ना. [सं.] --- उष्म वर्णको प्रथम अक्षर।
शकुन- --- ना. [सं.] --- १. कुनै कामको थालनीमा झल्किने वा देखिने शुभ वा अशुभ लक्षण। २. कुनै माङ्गलिक कार्यका निम्तिको साइत; मुहूर्त। ३. सगुन ।
शकुनशास्त्र- --- ना. --- शकुन र त्यसको शुभ वा अशुभ फल बताउने शास्त्र; शकुनौती।
शकुनि- --- ना. [सं.] --- चरो; पक्षी (खास गरी कुखुरो, चिल, गिद्ध, बाज आदि)। २. धृतराष्ट्रकी पत्नी गान्धारीको भाइ र दुर्योधनको मामा; महाभारतको एक दुष्ट पात्र। वि. ३. अनुचित सल्लाह दिने वा कूटनीतिक चाल चल्ने; कपटी; जुवाडे।
शकुनी- --- वि. [सं.] --- शकुन वा साइत हेर्ने; शकुनको ज्ञाता।
शकुनौती- --- ना. --- [शकुन+औती] शकुनसम्बन्धी कुरा वा मुहूर्तको विचार गर्ने विद्या; शकुनशास्त्र।
शकुन्त- --- ना. [सं.] --- १. पक्षी; चरो। २. नीलकण्ठ पक्षी; ठेउवा।
शकुन्तक- --- ना. --- पक्षी; चरो।
शकुन्तला --- ना. --- १. विश्वामित्रको तपस्या भङ्ग गर्नका निम्ति इन्द्रद्वारा स्वर्गबाट पठाइएकी मेनका अप्सराबाट जन्मेकी विश्वामित्रकी पुत्री। (मेनकाले स्वर्ग फर्कंदा बालिकालाई एकान्त जङ्गलमा छोडेको र शकुन्त (पक्षी) हरूले तिनको रक्षा गरेकाले शकुन्तला नाम रहेको भनिन्छ)। २. कण्व ऋषिकी धर्मपुत्री, दुष्यन्तकी रानी र भरतकी आमा।
शक्त- --- वि. [सं.] --- १. शक्ति वा सामर्थ्य भएको; समर्थ; सक्षम; योग्य। २. तागतदार; बलियो; दहो।
शक्ति- --- ना. [सं.] --- १. तन, मन वा धनका रूपमा रहने सामर्थ्य; जोड; बल; तागत; पराक्रम। २. राज्यमा रहने प्रमुख तत्त्व (प्रमुख उत्साह, मन्त्रणा आदि)। ३. सक्रिय दैवी सामर्थ्यका रूपमा रहेका देवपत्नी वा स्त्रीदेवता (इन्द्राणी, वैष्णवी, ब्रह्माणी, ब्रह्मवादिनी, कौमारी, नारसिंही र वाराही)। ४. ईश्वरीय प्रकृति वा माया। ५. शब्दका विविध अर्थ बुझाउने तीन सामर्थ्य वा अर्थशक्ति (अभिधा, लक्षणा र व्यञ्जना)। ६. वाष्प, ऊर्जा वा बिजुलीबाट पैदा हुने सामर्थ्य; क्षमता। ७. भग; योनि (तन्त्रमा)। ८. प्रहार गरिने अस्त्र (भाला, बर्छा आदि)। ९. वास्तु वा मूर्तिमा नौ अमल बराबरको नाप; नौ अङ्गुल; मात्राको नौगुना बराबरको नाप; प्रादेश, सूत्र, ग्रह वा द्वार बराबरको नाप।
शक्तिग्रह- --- ना. --- शब्दका विभिन्न प्रकारका अर्थ बुझाउने वृत्ति वा शक्तिको ज्ञान।
शक्तिघर- --- ना. --- बिजुली आदि शक्ति पैदा हुने ठाउँ वा घर; शक्तिभण्डार (पावर हाउस)।
शक्तित्रय- --- ना. --- १. राज्यका प्रमुख तीन शक्ति (प्रभुशक्ति, मन्त्रशक्ति र उत्साहशक्ति)। २. शब्दका तीन किसिमका अर्थ बुझाउने शक्ति (अभिधा, लक्षणा र व्यञ्जना)।
शक्तिमत्ता --- ना. --- शक्तिमान् हुनाको चाल वा स्थिति।
शक्तिमान् - --- वि. --- शक्ति भएको; सामर्थ्यवान्; बलवान्।
शक्तिशाली- --- वि. --- शक्ति वा सामर्थ्यले युक्त; शक्तिमान्।
शक्तिसम्पन्न --- वि. --- शक्तिले भरपुर; बलियो र आँटी।
शङ्कर- --- ना. [सं.] --- १. शिव; महादेव। वि. २. आनन्द वा समृद्धि दिने; कल्याण गर्ने; मङ्गलमय। (उदा.- शङ्कर सहाय छन् ता भयङ्करको के डर? - उखान)।
शङ्कराचार्य- --- ना. --- इस्वीको आठौँ शताब्दीका प्रसिद्ध आचार्य तथा अद्वैतवादका प्रवर्तक दार्शनिक सन्न्यासी।
शङ्का- --- ना. [सं.] --- १. केही अनिष्ट होला कि भन्ने डर; आशङ्का; सन्देह। (उदा.- शङ्काले लङ्का पिर्छ - उखान)। २. सङ्कल्पविकल्प; द्विविधा; धरमर; दोधार।
शङ्काजनक- --- वि. --- शङ्का पैदा गर्ने; संशयमा पार्ने।
शङ्कालु- --- वि. --- शङ्का गर्ने स्वभावको; मनमा शङ्का लिइरहने।
शङ्कास्पद --- वि. --- शङ्का गर्ने स्वभावको; मनमा शङ्का गर्न सकिने स्थितिको; सन्देहास्पद।
शङ्कित- --- वि. --- शङ्का गरिएको; शङ्कास्पद।
शङ्की- --- वि. --- शङ्का गर्ने स्वभावको; डराउने (प्रायः उपसर्ग लाग्दा वा समासको अन्तमा प्रयुक्त हुने, जस्तै- आशङ्की, विशङ्की, अनिष्टशङ्की, पापशङ्की इ.)।
शङ्कु --- ना. [सं.] --- १. तिखो घोच्ने हतियार (बाण, भाला आदि)। २. भित्तातिर गाडिने किलो, खुटी, मेख आदि वस्तु। ३. घडीको श केन्द्रमा रहने सुइरो। ४. पातको डाँठ वा भेटनु। ५.प्राचीन कालमा
```
-------------------

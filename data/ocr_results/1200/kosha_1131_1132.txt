-------------------
```
लाख --- ना. [प्रा. लाख्ख८ सं. लक्ष] --- १. सय हजारको सङ्ख्या; लक्ष। वि. २. शतसहस्र; सय हजार। ३. झट्ट गनेर नसकिने; अनगन्ती; अति धेरै।
लाखन् --- वि. --- १. अनेक लाख; अनगन्ती । २. अनेकौँ।
लाखन् बिसी- --- ना. --- प्राचीन समयमा एक देशले अर्को देशलाई सैनिक सहायता दिन नसकेमा दिइने एक लाख बिस रुपियाँको रकम वा सो चलनअनुसार दिइने कुनै रकम।
लाखन् रुपियाँको जिउ- --- पदा. --- बहुमूल्य शरीर।
लाखन् रुपियाँको वचन- --- पदा. --- बहुमूल्य बोली।
लाखौँ- --- वि. --- अनेक लाख; अनगन्ती।
लाखा- --- ना. [नेवा.] --- १. नेवार जातिमा दुलहातर्फबाट दुलहीतर्फलाई दिइने दस्तुर वा रोटीमिठाई। २. पागमा डुबाएर बनाइएको एक प्रकारको ठुलो रोटी; लाखामरी।
लाखापाखा- --- वि. [फा. लाखा+पाखो] --- १. छिन्नभिन्न भएर यताउति लागेको; यत्रतत्र छरिएको। २. बिल्लीबाठ परेको; ठाउँठहर हराएको।
लाखा फर्काइ- --- ना. [लाखा+फर्काइ] --- नेवारजातिमा विवाहको करार भङ्ग गर्न वा वैवाहिक सम्बन्धविच्छेद गर्न दुलहीका तर्फबाट गरिने कामकारबाही वा फर्काइने वस्तु।
लाखु- --- ना. [सं. लाडूली] --- एक जातको भद्दा बाँदर।
लाखे- --- ना. [सं. राक्षस] --- १. राक्षस; राकस। २. मकुन्डो लगाएर साउनभदौतिर सांस्कृतिक रिवाजअनुसार नचाइने राक्षसरूपधारी व्यक्ति।
लाखे नाच- --- ना. --- मकुन्डो लगाएर नाचिने परम्परागत सांस्कृतिक नाच।
लाखेस्- --- वि.बो. --- कसैलाई बदलाको भावनाले डरत्रास देखाउनका निम्ति प्रयोग हुने शब्द; पखेस्।
लाखौं- --- वि. [लाख+औं] --- १. अनेक लाख; लाखन् । २. अनगन्ती; असङ्ख्य; धेरै; प्रशस्त।
लाग्नु- --- अ.क्रि. [सं. लग्+नु] --- १. कुनै काममा तनमन दिएर लागिपर्नु; प्रवृत्त हुनु, कामकुरामा तल्लीन हुनु। २. कामकुरो गर्न सुरु गर्नु; प्रारम्भ गर्नु; थाल्नु। ३. कुनै काम हुन खोज्नु; आँट्नु। ४. लेसाइलो पदार्थ टाँसिनु; जोडिनु। ५. हातलागी हुनु; मिल्नु; पाउनु (जस्तो- हात लाग्नु)। ६. ठोकिनु; बज्नु। ७. सार गर्नु। ८. बन्द हुनु; थुनिनु। ९. पोतिनु; लिपिनु। १०. रङ्गरोगन वा पालिस बस्नु। ११. भूतप्रेत आदिले पक्रनु; लगानमा पर्नु। १२. नाता पर्नु; साइनो पर्नु। १३. अनुभव हुनु; मनमा हो भन्ने पर्नु। १४. लट्ठ पर्नु; लठ्ठिनु। १५. अर्थबोध हुनु; माने वा मतलब खुल्नु। १६. दोष, बात आदि आइपर्नु; आरोप लाग्नु (जस्तो बात लाग्नु)। १७. गणितमा ठिकठिकसँग भाग जानु। १८. अडकल, जुक्ति, बुद्धि आदि मिल्नु। १९. लत, बानी आदि बस्नु। २०. पालुवा, फूल, फल आदि पैदा हुनु; उम्रनु। २१. खर्च, भाडा आदि पर्नु। २२. पक्ष लिनु, ओड गर्नु। २३. खेल, जूवा आदिमा बारम्बार उही दाउ आउनु। २४. खेदो गर्नु; पछ्‌याउनु। २५. दृष्टिदोष हुनु, कुदृष्टि पर्नु। २६. उपयोग वा व्यवहारमा आउनु, काममा प्रयुक्त हुनु ।
लाग- --- ना. [सं. लग्न] --- १. टुना, मन्त्र आदिको प्रभाव; भूतप्रेत आदिको छाया। २. हकदावी; दैया; सम्बन्ध । ३. प्रभाव; असर। ४. पहाड।
लागछाड- --- ना. --- १. घाम वा पानीले बोटबिरुवाको विकासको अनुकूल भएर ठिक्क बेलामा लाग्ने र ठिक्क बेलामा छाड्ने क्रियाप्रक्रिया; बिरुवामा घाम वा पानीको उपस्थिति वा अनुपस्थिति। २. रोग, भूत, प्रेत आदिको असर बढ्ने र घट्ने क्रम; लाग्दैछाड्दै गर्ने व्यथा।
लागछोड- --- ना. --- लागछाड।
लागमाल- --- ना. --- १. पहाड र मधेस। २. व्यवसायका लागि मधेसबाट पहाड वा पहाडबाट मधेस जाने कार्य (तुल. गाउँबेंसी)।
लागत- --- ना. --- १. कुनै वस्तु तयार गर्न वा किन्न लाग्ने खर्च; उत्पादनव्यय; परल खर्च। वि. २. लाग्नेजति; चाहिनेजति।
लागनास्ति --- ना. --- कुनै व्यक्ति, वस्तु वा कुरामा अधिकार वा अन्य किसिमको सम्बन्ध नहुने स्थिति। (उदा.- तिमीले पाउने कुरामा मेरो दाबी छैन, लागनास्ति गरिदिएको छु)।
लागभाग- --- ना. --- भूत, प्रेत आदिको प्रभाव; लागोभागो; लागलगान।
लागलगान --- ना. --- भूतप्रेत आदिको बाधा वा असर।
लागलगानी- --- ना. --- १. लेनदेनको रुपियाँ; ऍचोपैंचो वा रिन लिएको तिर्नुपर्ने धन। २. थालेको काम।
लागलगेस्रो- --- ना. --- कम्ती वा थोरै लागलगानी।
लागवादी- --- ना. --- १. कुनै मुद्दामा कानुनबमोजिम वादी हुने अधिकार भएको व्यक्ति। २. प्रतिवादी वादी र वादी प्रतिवादी भएको अवस्था।
लागि- --- ना.यो. [सं. लग्] --- निमित्त; निम्ति; खातिर; हेतु; प्रयोजन।
लागिनु- --- अ.क्रि. [लाग्+इ+नु] --- काममा संलग्न होइनु; लागिपरिनु।
लागिपर्नु --- अ.क्रि. [लागि+पर्+नु] --- काममा तन्मय भएर लाग्नु; तल्लीन हुनु; एकाग्र हुनु।
लागिपराइ- --- ना. --- लागिपर्ने भाव, क्रिया वा अवस्था।
लागिपरिनु- --- अ.क्रि. --- लागिपर्ने काम गरिनु; तन्मयतासाथ लागिनु।
लागिमेली- --- क्रि.वि. [लाग्+इ+मेल्+ई] --- लाग्ने र जुट्ने किसिमले; सघाउने रूपमा।
लागु- --- ना. [लाग्+ऊ] --- १. मादक वस्तु वा नशादार पदार्थ (रक्सी, गाँजा, भाङ, जाँड इ.)। २. लागभाग; लागो। ३. ऐन, नियम, आदेश आदिलाई प्रभावशाली तुल्याउने वा व्यवहारमा ल्याउने काम। ४. प्रमाणित हुने काम; ठिक ठहर । वि. ५. तल्लीन भई काममा लागेको; लग्गु; आसक्त। ६. पल्केको; अनुरक्त।
लागुभागु- --- ना. --- १. लागभाग। २. मादक पदार्थ।
लागु वस्तु- --- ना. --- मादक पदार्थ (गाँजा, भाङ, चरेस, अफिम, रक्सी इ.); लागु।
लागू- --- ना. --- हे. लागु ।
लागूभागू- --- ना. --- हे. लागुभागु।
लागो- --- ना. --- १. भूतप्रेतको छाया वा बाधा; लागभाग। २. डाइनी, बोक्सी, धामीहरूको खेल।
लाग्दो- --- वि. [लाग्+दो] --- १. हुँदो; भेट्दो (जस्तो लाग्दो साँझ, छोड्दो दिन)। २. लाग्नेजति; चाहिँदो; जरुरत परेजति। ३. अरू शब्दका पछाडि गाँसिएर लाग्ने; अनुभव हुने अर्थ जनाउने शब्द (जस्तो- मायालाग्दो, उराठलाग्दो, डरलाग्दो इ.)।
लाग्ने- --- वि. [लाग्ने] --- १. तिखो धार भएको; धारिलो (खुकुरी, छुरा आदि)। २. छुच्चो; मुखाले। (उदा.- उसको मुख असाध्य लाग्ने भएर आएको छ)।
लाघव- --- ना. [सं.] --- १. लघु हुनाको भाव वा अवस्था; लघुता। २. अल्पता; न्यूनता; क्षुद्रता; कमी।
लाङ ल्होसार (लोसार)- --- ना. [भो.ब.] --- महायानबौद्ध धर्मावलम्बीहरूको नयाँ वर्ष।
लाचार- --- वि. [अ.] --- १. कुनै उपाय गर्न नसक्ने अवस्थाको; विवश; बाध्य। २. असमर्थ; अशक्त। ३. साबित; कायल; हैरान।
लाचारी- --- ना. --- लाचार हुनाको भाव; विवशता।
लाछ्नु- --- स.क्रि. [लछार्+नु] --- बोक्रा लछार्नु; तोड्नु; चुँड्नु।
लाछलुछ- --- ना. [लाछु+सं. लुञ्छ] --- १. लाछ्ने र लुछ्ने काम; लुछाचुँडी; लुछलाछ। २. खोसाखोस; लुटलाट।
लाछा- --- ना. [√ लच्छा] --- १. आइमाईहरूले चुल्ठामा गाँसेर लगाउने रौंको लच्छा। २. एक सेरको सनपाटको मुठो।
लाछाडोरी- --- ना. --- चुल्ठो समात्न र लामो पार्न आइमाईले लाउने तीन लुर्का भएको धागाको गुच्छो।
लाछिनु- --- क.क्रि. [लाछ्+इ+नु] --- बोक्रा लछारिनु; लोडिनु; चुँडिनु।
लाछी- --- वि. [सं. लाक्षो --- १. साहस वा ह्याउ नभएको; निर्धा; काँथर; नामर्द। २. धक वा लाजले अरूको अगाडि बोल्न नसक्ने। ३. ना. भेट्नुसमेत टिपिएको भोर्लाका पातको मुठो। ४. पहाडतिरका घरको सामुन्ने भागको बरन्डा। ५. घरका पाखामा गाँसेको छानु।
लाज- --- ना. [सं. लज्जा] --- मान्य जनका सम्मुख पर्दा वा अनुचित कामकुरा, व्यवहार आदि भएको अनुभव गर्दा हुने धक वा सङ्कोच; लज्जा; सङ्कोच।
लाजगाल- --- ना. --- १. जसरीतसरी; जसोतसो। २. इज्जत; प्रतिष्ठा; लोकलज्जा।
लाजभाँड- --- ना. --- सभा, समाज वा मान्य जनका सामुन्ने बोल्न नहुने कुरो; अश्लील वचन; लाज लाग्ने कुरो।
लाजमर्दो --- वि. --- ज्यादै लाजलाग्दो; लाजले भुतुक्क पार्ने।
लाजा- --- ना. [सं.] --- १. धान भुट्दा उठ्ने फूल; भुटेको धान; लावा।
लाञ्छन- --- ना. [सं.] --- १. दाग, धब्बा; टाटो। २. कलङ्क; दोष; बात; आरोप। ३. चिह्न; निसान; निसानी।
लाञ्छना- --- ना. --- १. कलङ्क; अभियोग; दोष; लाञ्छन। २. अपवाद; निन्दा।
लाञ्छित --- वि. [सं.] --- लाञ्छना लगाइएको; दोषी तुल्याइएको; कलङ्कित।
लाटलुट- --- ना. [√ लटपट] --- जुठो चिज छरिएर बिटुलिने काम; लसपस; छातछूत।
लाटलुट- --- ना. [(द्वि.) लुट] --- जबर्जस्ती खोस्ने र लुट्ने काम; खोसमोस; लुटपिट ।
लाटा- --- ना. [लाटो+आ] --- १. मकै पाक्ने बेलामा बोटमा बस्ने पहेंलो किरो; मकैकिरो। २. बालकहरूको खेलमा प्रयोग हुने एक शब्द। वि. ३. लाटो; लट्ठक।
लाठो
लाटागाँडा- --- वि. --- लठेप्रो; लाटो; ग्वाँजे; लाटोगाँडो।
लाटानुप्रास- --- ना. [सं.] --- अनुप्रास शब्दालङ्कारको एक भेद; समानार्थक शब्दको आवृत्ति हुने तर अन्वय गर्दा भेद प्रतीत हुने एक शब्दालङ्कार।
लाटिनु- --- अ.क्रि. [लाटो+इ+नु] --- १. लाटो हुनु; लठ्याङ्ग्रिनु। २. रोगले मुख बिग्रेर जिभ्राले स्वाद थाहा नपाउने हुनु। ३. शरीरका अङ्गमा अचेतन वा जडता पैदा हुनु, बोधो हुनु।
लाटी- --- ना. [सं.] --- काव्यशास्त्रअनुसार वैदर्भी र पाञ्चाली रीतिका बिचको एक रीति।
लाटी- --- वि. [लाटो+ई] --- १. बोल्न नसक्ने; मुखबाट शब्द उच्चारण गर्न नसक्ने (स्त्री)। २. लठ्यौरी । ३. सोझो नियतकी; सुधी। ४. मूर्ख; बुद्धिहीन (स्त्री)।
लाटीकाठ- --- ना. --- लाम्चो आकारको पात हुने एक जातको रुख।
लाटीको साल- --- ना. --- अलपत्रे चाला।
लाटी बुड्‌यानी- --- ना. --- १. धामीविद्याअनुसार बुड्‌यानीका तीन बहिनीमध्ये एउटी; पूतना। २. रोगको एक भेद; मधौरुलाई विचेत पार्ने व्यथा।
लाटो- --- वि. [सं. लट] --- १. बोल्न नजान्ने; बेला पुगेर पनि बोली नफुटेको; अबोला। २. लठ्यौरो; ग्वाँगे; लठेप्रो। ३. मूर्ख; जड। ४. सुधो; साधु। ५. निमुखा। ६. नुन, पिरो, चिनी आदि नपुगेको; चखिलो नभएको; बेस्वादिलो (तरकारी, अचार आदि)।
लाटोकोसेरो- --- ना. --- राती मात्र आँखा देख्ने, दिउँसो अन्धो हुने एक जातको चरो; मुल्को; उल्लु; उल्लूक।
लाटोगाँडो- --- वि. --- १. नबोल्ने र गाँड उम्रेको; लाटो र गाँडो। २. अबुझ; बुद्धिहीन। ३. सहारा नभएको; निस्सहाय।
लाटोघाँस- --- ना. --- चिसो ठाउँमा हुने एक प्रकारको घाँसे रुख।
लाटोरिस- --- ना. --- हतपती नउठ्ने, उठेपछि शान्त नहुने र केही गरिछाड्ने रिस वा झोक।
लाटो सुधो- --- वि. --- १. लाटो र सुधो। २. सिधासाधा; साधारण खालको।
लाठ- --- ना. [अड्. लर्ड] --- राणाकालमा कमान्डरइनचीफभन्दा मुनिको प्रमुख सैनिक दर्जा; प्रधान सेनापति; जङ्गीलाठ।
लाठ- --- वि. [सं. लाट] --- १. घस्टिएर पुरानोजस्तो भएको; बिसम्भार भएर धुस्निएको; लास्ट (लुगाफाटो आदि)। २. बिग्रेको; बरबाद।
लाठ- --- ना. [√ लट्ठी] --- १. साइकलको पाउदान वा चक्का अड्याउने बिचको किलो; धुरा; धुर। २. कलपुर्जाको एक अवयव।
लाठी- --- ना. [लाठो ई] --- लट्ठी।
लाठी चार्ज --- ना. --- जुलुस आदि भिड हटाउन गरिने लाठीको प्रहार; लाठीमुङ्ग्री।
लाठीप्रहार- --- ना. --- लाठीचार्ज।
लाठीमुङ्ग्री- --- ना. --- जे पायो त्यसैले अरूलाई प्रहार गर्ने काम; परस्परमा लाठो र मुङ्ग्रोले कुट्ने काम; पिटापिट।
लाठे- --- वि. [प्रा. लट्ठ] --- १. जवान; लायक; समर्थ; तन्दुरुस्त; लक्का जवान। ना. २. रोपाइँमा कोदालीको काम गर्ने पुरुष खेतालो।
लाठो- --- ना. [सं. लगुड] --- लौरोभन्दा ठुलो र लामो कुट्ने साधन।
```
-------------------

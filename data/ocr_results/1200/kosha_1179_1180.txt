-------------------
```
विध्यनुकूल- --- वि. [सं.] --- विधि वा कानुनको दृष्टिबाट कुनै किसिमको त्रुटि नभएको; ऐनकानुनका सबै बुँदाहरू पालन गरिएको।
विध्वंस- --- ना. [सं.] --- १. भयङ्करको नाश; विनाश; छारस्ट; स्वाहा। वि. २. भयङ्करसँग नाश भएको; विनष्ट।
विध्वंसक- --- वि. --- विध्वंस गर्ने; विनाशक।
विध्वंसकारी- --- वि. --- विध्वंसक।
विध्वंसन- --- ना. --- नाश गर्ने काम; ठुलो आतङ्क मच्चाउने क्रिया; तहसनहस; विध्वंस।
विध्वंसवाद- --- ना. --- चारैतिर अशान्ति मच्चाएर राज्यको ऐनकानुनलाई नै खलल पार्ने मत वा सिद्धान्त; विध्वंसकारी क्रियाकलापमा लाग्ने मत।
विध्वंसवादी- --- वि. --- विध्वंसवादको अनुयायी।
विध्वंसी- --- वि. --- विध्वंसकारी; भताभुङ्ग पार्ने; विनाशक।
विनत- --- वि. [सं.] --- १. टुप्पाबाट भुइँसम्म लत्रेको; नुहेको; झुकेको। २. विनम्र; विनयी; विनीत।
विनति- --- ना. [सं.] --- १. आदर-भाउसहितको प्रार्थना; निवेदन; बिन्ती। २. आफूलाई परेको पिरमर्काबारेको उजुर । ३. आदरभाउ देखाउने काम; नम्रता।
विनति पत्र- --- ना. --- बिन्तीपत्र; निवेदन।
विनतोदर- --- वि. [सं.] --- १. पेट सुकेको वा बसेको; कुप्रो परेको; कुप्रे। २. बिचमा खाल्डो परेको।
विनम्र- --- वि. [सं.] --- १. ज्यादै नुहेको; धेरै नम्र; विनीत। २. झुकेको; झोलिएको; लच्केको।
विनय- --- ना. [सं.] --- १. नुहेको वा झुकेको भाव; नम्रता। २. सज्जन हुनाको भाव; शिष्टता; भद्रता। ३. प्रार्थना; अनुरोध; बिन्ती । ४. इन्द्रियलाई वश गर्ने पुरुष; जितेन्द्रिय। ५. शासन; नियन्त्रण।
विनयपिटक- --- ना. --- बौद्ध भिक्षुहरूको नियम र अनुशासनसम्बन्धी विषय लेखिएको एक बौद्ध ग्रन्थ; त्रिपिटकमध्ये एक।
विनयशील- --- वि. --- नम्र स्वभाव भएको; सुशील; विनयी।
विनयी- --- वि. --- विनय भएको; विनयशील; विनम्र।
विनश्वर- --- वि. [सं.] --- १. नाश हुने स्वभावको; नाशशील। २. सधैं नरहने; अनित्य; क्षणिक।
विनश्वरता- --- ना. --- नश्वरको अभाव; विनश्वर हुनाको भाव वा स्थिति; नाश हुने प्रकृति; नश्वरता।
विनष्ट- --- वि. [सं.] --- १. विनाश भएको; नष्ट; विध्वस्त। २. बिग्रेभत्केको; विकृत। ३. मरेको; मृत। ४. गिरेको; भ्रष्ट; पतित।
विना- --- ना.यो. [सं.] --- नाम शब्दका अगाडि वा पछाडि रहेर नभईकन, रहित, अभावमा आदि अर्थ बुझाउने शब्द (जस्तो विनाकाम; उद्देश्यविना इ.); नभईकन; रहित; अभावमा।
विनायक- --- ना. [सं.] --- १. विघ्नबाधा शमन गर्ने इष्टदेवता; गणपति; गणेश। २. नाइके; मालिक; नायक; नेता। ३. काठमाडौँ उपत्यकाभित्रका प्रसिद्ध चार विनायक (भक्तपुरमा सूर्यविनायक, चाबहिलमा चन्द्रविनायक, काठमाडौँमा अशोकविनायक र चोभारमा जलविनायक)।
विनाश- --- ना. [सं.] --- १. ठुलो बरबादी; सत्यानाश; स्वाहा; विध्वंस। २. बिगार; भताभुङ्ग; तहसनहस। ३. नदेखिने काम; लोप।
विनाशक- --- वि. --- १. नाश गर्ने; विध्वंसक । २. दुःख पुऱ्याउने; बिगार्ने।
विनाशकारी- --- वि. --- विनाशक।
विनाशी- --- वि. --- नाश हुने; नश्वर।
विनाश्य- --- वि. --- नाश हुन लागेको; नाश हुन योग्य।
विनिसृत- --- वि. [सं.] --- १. बाहिर गएको; निस्केको। २. भागेको; पलायित।
विनिपात- --- ना. [सं.] --- १. आकाशबाट पृथ्वीतर्फ झर्ने काम; गिराइ; पतन। २. बरबादी; विध्वंस; सत्यानाश। ३. आपत्ति; सङ्कट। ४. मृत्यु; अवसान। ५. कष्ट; पीडा; दुःख । ६. अपमान; हेला; घृणा। ७. नरक।
विनिपातक- --- वि. --- १. नाश गर्ने; विध्वंसकारी। २. अपमान गर्ने।
विनिपातन- --- ना. --- १. गर्भ तुहाउने काम। २. खसाल्ने काम।
विनिपाती- --- वि. --- विनाशकारी।
विनिमय- --- ना. [सं.] --- १. एक वस्तु दिएर अर्को वस्तु लिने काम; साटफेर, अदलाबदली। २. कुनै एक देशको मुद्राबाट अर्को देशको मुद्रा साट्ने काम; सटही। ३. हेरफेर, परिवर्तन। ४. बन्धक राख्ने काम।
विनिमय अधिकोष- --- ना. --- कुनै एक विदेशी मुद्राको बदलामा अर्को देशको मुद्रा साटेर दिने वा बाहिर पठाउने बैड्क।
विनिमय व्यवस्था- --- ना. --- मुद्रासटही गर्ने प्रबन्ध।
विनिमय हुलाक- --- ना. --- एक अर्को देश भई हुलाकवस्तु लैजाने व्यवस्था गरिदिने हुलाकघर।
विनिमेय- --- वि. [सं.] --- १. विनिमय वा साटफेर गर्न सकिने । २. दरपीठ वा सुम्पुवा गरी हस्तान्तरण गर्नसकिने।
विनिमेय पत्र- --- ना. --- १. विनिमयसम्बन्धी कार्यको उल्लेख भएको कागजात। २. दरपीठ वा सुम्पुवा गरिएको व्यक्तिलाई लेखिएबमोजिमको रकम प्राप्त गर्न सक्ने गरी दिइएको अधिकारपत्र।
विनियम- --- ना. [सं.] --- मूल ऐन वा कानुनको परिधिभित्र रही बनाइएको उपनियम; कुनै सङ्घ, संस्था वा सङ्गठनको सञ्चालनका लागि मूल ऐनको उद्देश्यअनुकूल तयार गरिएको नियम।
विनियमन- --- ना. --- ऐनको व्याख्याका रूपमा नियम बनाई कार्यप्रणालीलाई छिटोछरितो र सुविधायुक्त बनाउने काम। २. कुनै गति वा विस्तार आदिलाई धेरै बढ्न नदिने काम; नियन्त्रण। ३. वाहनको गति आदिलाई आवश्यकताअनुसार बढाउने, घटाउने वा ठिक पार्ने काम।
विनियुक्त- --- वि. [सं.] --- काममा खटाइएको; विनियोजित।
विनियोग- --- ना. [सं.] --- १. कुनै काममा लगाउने वा खटाउने काम; उपयोग; प्रयोग। २. कहीँ पठाउने काम; प्रेषण। ३. छाड्ने काम; परित्याग। ४. छुट्ट्याउने वा अलग्याउने काम; पृथक्करण। ५. यज्ञ आदिमा वैदिक मन्त्र पढ्नुभन्दा पहिले मन्त्रद्रष्टा ऋषि, देवता र उद्देश्य बताई गरिने सङ्कल्प।
विनियोग विधेयक- --- ना. --- राजस्वको के-कति अंश कुनकुन शीर्षकमा खर्च गर्ने भन्ने विषय रहेको, विधायिकामा प्रस्तुत गरिने आर्थिक विधेयक वा प्रारूप; विनियोजन विधेयक।
विनियोजक- --- वि. [सं.] --- १. काममा खटाउने; प्रयोग वा उपयोग गर्ने। २. कुनै योजना वा उद्योगव्यवसाय आदिमा पुँजीको लगानी गर्ने; लगानीकर्ता ।
विनियोजन- --- ना. [सं.] --- १. काममा खटाउने काम; उपयोग; प्रयोग। २. कुनै काममा पुँजी लगाउने काम; राजस्वको परिचालन।
विनियोजन विधेयक- --- ना. --- विधायिका सभामा पारित गर्नाका लागि प्रस्तुत गरिने, कुन शीर्षकमा केकति राजस्व खर्च गर्ने भन्ने आर्थिक मस्यौदा; विधायिकामा प्रस्तुत गरिने आर्थिक विधेयक।
विनियोजन शीर्षक- --- ना. --- मन्त्रालय, विभाग आदिमा गरिने तलब, भत्ता, प्रकाशन, इन्धन, घरभाडा आदिको खर्चगत विभाजन।
विनियोजित- --- वि. [सं.] --- १. विनियोजन गरिएको; काममा खटाइएको; प्रयुक्त; नियुक्त। २. चढाइएको; अर्पण गरिएको; अर्पित।
विनियोज्य- --- वि. [सं.] --- काममा लगाउन लायक; उपयोग गर्न योग्य।
विनिर्गत- --- वि. [सं.] --- १. बाहिर गएको; निस्केको। २. बन्धनबाट छुटेको; मुक्त।
विनिर्गम- --- ना. [सं.] --- १. बाहिर जाने वा निस्कने काम; बाहिरिने क्रिया।
विनिर्मुक्त- --- वि. [सं.] --- १. बन्धनबाट छुटकारा पाएको; मुक्त। २. निस्केको; फुत्केको।
विनिवारण- --- ना. [सं.] --- कडाइका साथ रोक्ने काम; रोकावट; प्रतिबन्ध।
विनीत- --- वि. [सं.] --- १. ज्यादै नुहेको वा झुकेको; नम्र; विनयी। २. सज्जन; सुशील; भद्र; शिष्ट । ३. लगिएको; पुऱ्याइएको। ४. टुप्पोदेखि नुहेको; झुकेको। ५. इन्द्रिय जित्ने; जितेन्द्रिय; संयमी। ६. मिल्काइएको; हटाइएको।
विनोद- --- ना. [सं.] --- १. मन बहलाउने काम; आनन्ददायी क्रियाकलाप; मनोरञ्जन। २. खेलकुद; क्रीडा। ३. खेलाँची; ख्यालठट्टा; परिहास।
विनोदी- --- वि. --- ख्यालठट्टा गर्ने स्वभावको; लहडबाज।
विन्दु- --- ना. [सं.] --- १. लम्बाइ, चौडाइ, उचाइ कुनै नभएको, ज्यादै सानो चिह्न; थोप्लो; बिन्दु। वि. २. चलाक; बुद्धिमान्। ३. उदार; दयालु।
विन्दुपथ- --- ना. --- एउटा चलायमान विन्दुले लम्बाइ वा चौडाइतर्फ लिने बाटो; बिन्दु तन्काउने मार्ग।
विन्ध्य- --- ना. [सं.] --- भारतको मध्यभागमा पर्ने, पूर्वपश्चिम भएर रहेको एक प्रसिद्ध पर्वत; विन्ध्याचल।
विन्ध्यवासिनी- --- ना. --- १. विन्ध्याचल पर्वतकी अधिष्ठात्री देवी। २. पश्चिम नेपालको कास्की जिल्लाअन्तर्गत पोखरामा रहेकी एक प्रसिद्ध देवी; तिनै देवीको मन्दिर। (उहिले राजाबाट कास्कीकोटमा स्थापना गर्न विन्ध्याचलबाट ल्याइएकी यी देवीलाई पोखरामा बिसाइएको र त्यहाँबाट उचाल्न नसकी बिसाइएकै ठाउँमा स्थापित गरिएको हो भन्ने किंवदन्ती छ)।
विन्ध्याचल- --- ना. --- मध्य भारतमा रहेको एक प्रसिद्ध पर्वत; विन्ध्यपर्वत ।
विन्यस्त- --- वि. [सं.] --- १. राखिएको; स्थापना गरिएको। २. सुरक्षाका लागि पछि फिर्ता हुने गरी दिइएको (नासो, धरौटी आदि)।
विन्यास- --- ना. [सं.] --- १. राख्ने काम; स्थापना। २. जड्ने वा सजाउने काम; जडान। ३. लहरै मिलाएर राख्ने काम; सुगठित स्थापना। ४. समूह; सङ्कलन; सङ्ग्रह। ५. आधार; आश्रय। ६. नासो; धरौटी; धितो।
विपक्ष- --- ना. [सं.] --- १. कुनै दल वा मान्यताको उल्टो दल वा मान्यता; विरोधी पक्ष; प्रतिकूल पक्ष। २. शत्रु, दुस्मन; वैरी। ३. वादी वा प्रतिवादी; झगडिया। ४. कुनै पक्ष वा सम्प्रदाय आदिको पक्षमा नलाग्ने काम; निष्पक्षता। वि. ५. उल्टो; प्रतिकूल; विपरीत। ६. पक्षपात नभएको; निष्पक्ष । ७. पखेटा नभएको।
विपक्षी- --- वि. --- १. विरुद्ध पक्षको; प्रतिकूल पक्षमा लाग्ने; विरोधी। ना. २. शत्रु; वैरी। ३. प्रतिद्वन्द्वी। ४. प्रतिवादी।
विपद्धनक- --- ना. [सं.] --- विपत्तिमा पार्ने, सङ्कट पैदा गर्ने।
विपद्धाल- --- ना. [सं.] --- विपत्तिको जालो; दुःख-कष्टको घर; आपत्तिको समूह।
विपञ्चिका/विपञ्ची- --- ना. [सं.] --- १. वीणा; सितार; गितार। २. खेल; क्रीडा।
विपण- --- ना. [सं.] --- खुद्रा वा चानचुने व्यापार।
विपणी- --- ना. --- १. विशेष अवसरमा अथवा साप्ताहिक, वार्षिक आदि रूपले लाग्ने सामयिक बजार; हाट; बजार। २. वाणिज्य; उद्योगव्यवसाय; व्यापार । ३. बेच्न राखिएको मालसामान।
विपत्- --- ना. [सं.] --- आपत्; आपत्ति; कष्ट।
विपत्कर- --- वि. --- आपत्ति पैदा गर्ने; कष्ट दिने; कष्टप्रद।
विपत्काल- --- ना. --- विपत् परेको स्थिति; सङ्कटकाल।
विपत्ति- --- ना. [सं.] --- १. विपत्; बिचल्ली; सङ्कट; आपत्ति।२. यातना; पीडा; कष्ट; दुःख। ३. अप्ठेरो; कठिनाइ; मुस्किल। ४. ठुलो हानिनोक्सानी पुऱ्याउने घटना; दुर्घटना। ५. बरबादी; सत्यानाश। ६. निधन; मृत्यु।
विपत्तिजनक- --- वि. --- विपत्ति पैदा गर्ने; विपत्कर।
विपत्र- --- ना. [सं.] --- १. बैङ्क वा महाजन आदिबाट तोकिएअनुसारको रकम फलानो मितिसम्म चुक्ता गरिदिउँला भन्ने भाका लेखिएको पत्र; हुन्डी। २. माग गरिएको मालको मूल्य चुक्ता गर्नेबारे दुवै पक्षबाट मान्य हुने गरी लेखिएको सर्तनामा; विनिमयपत्र।
विपथ- --- ना. [सं.] --- १. हिँड्न मुस्किल पर्ने बाटो; खराब बाटो; कुमार्ग। २. प्रतिकूल उद्देश्य; नसुहाउँदो काम। ३. भिन्न मार्ग; अलग बाटो ।
विपथगामी- --- वि. --- विपथमा लागेको; कुमार्गमा हिँड्ने।
विपद्- --- ना. [सं.] --- विपत्।
विपदा- --- ना. --- विपत्ति।
विपग्रस्त- --- वि. --- आपद्विप‌द्मा फसेको; सङ्कटग्रस्त ।
विपन्न- --- वि. [सं.] --- १. विपत्तिमा परेको; सङ्कटग्रस्त। २. नाश भएको; नष्ट।
विपरिधान- --- ना. [सं.] --- सेना, प्रहरी आदिले पहिरिने एकनासको पोसाक; वर्ग वा व्यवसायसुहाउँदो पहिरन (युनिफर्म)।
विपरीत- --- वि. [सं.] --- १. पूरै किसिमले नमिल्दो; उल्टो; बिब्ल्याँटो। २. आफ्नो अनुकूल नभएको; प्रतिकूल। ३. विरुद्ध; खिलाफ।
```
-------------------

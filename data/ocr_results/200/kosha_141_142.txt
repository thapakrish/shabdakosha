-------------------
```
इच्छ्याइनु- --- क.क्रि. [इच्छ्‌याउ + इ + नु] --- इच्छ्याउने काम होइनु।
इच्छ्याउनु- --- स.क्रि. [इच्छा + याउ + नु] --- १. इच्छा प्रकट गर्नु; मनले चाहेको कुरो खोल्नु। २. आफ्ना हकभित्रको जायजेथा वा चल, अचल सम्पत्ति राजीखुसीले अर्काको हक हुने गरी लिखत गरिदिनु; इच्छापत्र लेखिदिनु। ३. आफ्नो साटो कुनै काम गर्न वा आफूले पाउने कुनै कुरा भन्न, लिन अर्को व्यक्तिलाई रोज्नु।
इजरायल- --- ना. [हिब्रु] --- एसियाको पश्चिमी भागमा अवस्थित, जेरुसेलम राजधानी भएको, यहुदीहरूको स्वतन्त्र राष्ट्र।
इजरायली- --- वि. --- इजरायल देशको; इजरायलसम्बन्धी।
इजलास- --- ना. [अ.] --- १. मुद्दामामिलाको काम गर्ने न्यायिक निकाय; अदालत; न्यायालय; कचहरी । २. मुद्दा बहस हुँदा न्यायाधीश बस्ने ठाउँ; बेन्च। ३. सभा; बैठक।
इजहार- --- ना. [अ.] --- १. अदालतले सोधेका सवाल वा प्रश्नको लिखित वा मौखिक जवाफ; अदालतमा दिइने बयान। २. फिरादपत्र; उजुरीपत्र; नालिस।
इजहारा- --- ना. [अ. इजार] --- ठेक्कापट्टा; ठेक्का; ठेक; इजारा।
इजा- --- ना. --- (खास गरी डोटी, जुम्ला भेगका लोकसाहित्यमा प्रचलित) आमा।
इजाजत- --- ना. [अ.] --- १. कुनै अख्तियारवाला अड्डा वा कार्यालयले कुनै कामकुराका निम्ति दिएको अनुमति, आज्ञा, मन्जुरी वा स्वीकृति। २. लाइसेन्स ।
इजाजत पत्र- --- ना. --- कुनै कामकुराका निम्ति सम्बन्धित संस्थाबाट इजाजत दिइएको बेहोरा जनाई सो प्रमाणित गरिएको कागत; अनुमतिपत्र; लाइसेन्स ।
इजाजत प्राप्त- --- वि. --- कुनै कामकुरा, ठेक्कापट्टा आदिका निम्ति सम्बन्धित अड्डा वा कार्यालयबाट इजाजत पाएको।
इजार- --- ना. --- हे. इँजार।
इजारा- --- ना. [अ. इजहारा] --- १. ठेक; ठेक्कापट्टा। २. कुनै काम गरेबापत त्यसका बदलामा ज्याला वा त्यस्तै अन्य कुनै कुरा दिइने बन्दोबस्त ।
इज्जत- --- ना. [अ.] --- १. समाज वा सम्बन्धित क्षेत्रबाट दिइने आदर; मान; प्रतिष्ठा। २. हुर्मत; आबरु।
इज्जतदार- --- वि. --- इज्जत कमाएको; प्रतिष्ठित; सम्मानित।
इज्या- --- ना. [सं.] --- १. यज्ञ; होम; हवन। २. धार्मिक अनुष्ठान। ३. हिन्दू धर्मका आठ अङ्ग (इज्या, अध्ययन, दान, तप, सत्य, धृति, क्षमा र अलोभ) मध्ये पहिलो।
इटाचपली- --- ना. --- प्राचीन नेपालअन्तर्गत काठमाडौँमा (हनुमान् ढोकामा) रुखका वरिपरि इँटको गाह्रो लगाई बनाइएको न्यायिक चौतारो; पुरानो न्यायाधिकरण; प्राचीन फौजदारी अदालत।
इटाली- --- ना. --- युरोप महाद्वीपको दक्षिणी भागमा भूमध्यसागरको किनारामा अवस्थित, रोममा राजधानी रहेको एक देश।
इटालेली- --- वि. --- १. इटाली देशसँग सम्बन्धित; इटाली देशको बासिन्दा; इटालीमा बनेको। ना. २. भारोपेली भाषापरिवारिभित्रको एक शाखा।
इडली- --- ना. [म.] --- चामलका पिठाको डल्लो पारी बनाइने एक प्रकारको दक्षिण भारतीय खाद्य पदार्थ।
इडा- --- ना. [सं.] --- १. शरीका पिठ्यूँको बायाँपट्टिबाट नाकसम्म गएको नाडी; नाडीका तीन भेद- इडा, पिङ्गला, सुषुम्नामध्ये पहिलो। २. वैवस्वत मनुकी कान्छी रानी।
इतर- --- वि. [सं.] --- १. अर्को; दोस्रो; अन्य; भिन्न। २. अतिरिक्त; बाहेक । ३. कुनै नाम शब्दका पछाडि गाँसिई सोभन्दा अन्य, भिन्न, बाहेक वा अतिरिक्त आदि अर्थ बुझाउने शब्द। (उदा.- नेपाली भाषामा साहित्येतर ग्रन्थहरू पनि प्रशस्त छन्)।
इतरबितर- --- क्रि.वि. --- कुनै कुरा वा वस्तु व्यवस्थित रूपमा नरही छिरलबिरल वा छरपुस्ट हुनाको किसिम; तितरबितर।
इतरिनु- --- अ.क्रि. [ इत्तरो + इ + नु] --- १. साथीभाइ वा प्रेमीप्रेमिकाका बिच आपसमा हाँसखेल वा ख्यालठट्टा गर्नु; छिल्लिनु; जिस्किनु; गिज्जिनु। २. चाहिँदोनचाहिँदो किसिमले आसक वा लाडे भएर चल्नु वा कुरा गर्नु।
इतरेतर- --- अव्य. [सं.] --- १. परस्पर; एकअर्कामा; आपसमा; आफू आफूमा; अन्योन्य। २. द्वन्द्व समासका विभिन्न भेदमध्ये 'यो' र 'त्यो' भन्ने अर्थ बुझाउने एक भेद (राम र लक्ष्मण = राम लक्ष्मण, दाजु र भाइ = दाजुभाइ इ.)।
इतरेतर योग- --- ना. --- इतरेतर द्वन्द्व समास।
इतऱ्याइ- --- ना. [√ इतरि (+आइ)] --- इतरिने भाव, क्रिया वा प्रक्रिया।
इतऱ्याइनु- --- क.क्रि. --- इतरिन लाइनु।
इतऱ्याउनु- --- प्रे.क्रि. --- इतरिन लाउनु; जिस्क्याउनु।
इतलायनामा- --- ना. [अ. इत्तलानामा] --- देवानी मुद्दामा नालिस वा फिराद परेपछि प्रतिवादीलाई म्यादभित्र प्रतिवादी दिन आउनू भनी अदालतबाट जारी गरिने सूचना वा पुर्जी; समाह्वान; समन।
इति- --- ना. [सं.] --- १. परिमाण, विस्तार आदिको अन्त; अन्त्य; आखिरी। २. काम पूरा हुने वा भएको अवस्था; समाप्ति; पूर्णता; टुङ्ग्याउनी। ३. कुनै ग्रन्थ वा ग्रन्थको अंश र लेख, रचना, कागज आदिको पुछारमा त्यसको समाप्तिको सूचना दिन प्रयोग गरिने शब्द। (उदा.- इति तोतामैनाको कथाको पहिलो भाग समाप्त। इति संवत् २०३८ साल पुस ७ गते रोज ३ शुभम्)।
इतिवृत्त- --- ना. --- १. पुरानो यथार्थ कथा; बितेको सत्य घटना; कुनै कामकुरा जे जसरी भएको हो त्यसको पूर्ण विवरण वा वृत्तान्त। २. ऐतिहासिक वृत्तान्त; इतिहास।
इतिश्री- --- ना. --- १. भएभरको सबै सम्पत्ति, कामकाज वा अन्य कुरा खत्तम भएको वा टुङ्गिएको अवस्था; समाप्ति; स्वाहा; निःशेषता; निर्मूलन। २. कुनै ग्रन्थ वा ग्रन्थांशको पुछारमा सो समाप्त भएको कुरा जनाउने शब्द (.... इतिश्री स्कन्दपुराणे केदारखण्डे माघमहात्म्ये ... प्रथमोऽध्यायः)।
इतिहास- --- ना. [सं.] --- १. अतीत काल वा विगत समयका घटनाहरूको वर्णन, विश्लेषण र मूल्याङ्कन गर्ने ज्ञानको एक शाखा; अतीतको अनुसन्धान र छानबिनमा आधारित अध्ययन; तत्सम्बन्धी ग्रन्थ। २. कुनै मुलुक, जाति, संस्था, विषय आदिका अतीतका घटनाहरूको क्रमबद्ध वर्णन वा वृत्तान्त। ३. अतीतका सानाठुला घटनाहरूको सारांश वा विवरण; अतीतका असाधारण तथा स्मरणीय चरित्र आदिको वृत्तान्त वा विवरण; पुख्र्यौली।
इतिहासविद्/वेत्ता- --- वि. --- इतिहासको ज्ञाता।
इतिहासशिरोमणि- --- ना. --- नेपालमा इतिहासका क्षेत्रमा विशिष्ट योगदान दिएका व्यक्तिलाई राष्ट्रका तर्फबाट प्रदान गरिने एक उपाधि (स्व. बाबुराम आचार्यलाई' इतिहासशिरोमणि' को उपाधि दिइएको थियो।)।
इत्तरो- --- वि. [सं. उत्तरण] --- लाज, सरम पचेको; जिस्किने वा छिल्लिने; नकच्चरो; थेत्तरो।
इत्यादि- --- अव्य. [सं.] --- १. यो र यस प्रकारका; यसबाहेक अन्य पनि; यस्तै; अरू पनि; आदि; प्रभृति। २. लगायत; समेत। ३. कुनै लेखाइ वा बोलाइका क्रममा प्रमुख कुराहरूको उल्लेख गरी त्यस्तै प्रकारका अन्य कुराको सङ्केत दिन प्रयुक्त हुने शब्द (उदा.- साहित्यमा कविता, कथा, उपन्यास इत्यादि विधा देखिएका छन्।)।
इत्रिनु- --- अ.क्रि. --- हे. इतरिनु।
इथर- --- ना. [अड्] --- १. सम्पूर्ण आकाशमा व्याप्त भएको र त्यसैबाट प्रकाशका किरण पृथ्वीमा आउने पारदर्शी सूक्ष्म तत्त्व । २. गन्धकको तेजाब र मद्यसारबाट तयार हुने एक रासायनिक पदार्थ।
इद- --- ना. [अ. ईद] --- मुसलमानको एक प्रसिद्ध चाड।
इदगाह- --- ना. [अ.] --- इदका दिन सबै मुसलमान भेला भएर नमाज पढ्ने ठाउँ।
इदमित्य/इदमित्यम्- --- ना. [सं. इदमित्थम्] --- १. यो कुरा यस्तै हो वा यस कुरामा यसै गर्ने भन्ने निक्र्योल, निधो वा ठहर; अठोट; अन्तिम टुङ्गो। २. ठेगान; तहकिकात। ३. कुनै कामकुराका बारेमा यस अवधिसम्म यसो नभएमा यसो गरिनेछ भनी दिइने म्यादसहितको अन्तिम चेतावनी; अल्टिमेटम। (उदा.- मजदुरहरूद्वारा आफ्ना सात सूत्रीय माग एक साताभित्र पूरा नभएमा हडताल गर्ने इदमित्थम् दिइएको खबर छ।)।
इनसोल- --- ना. [अङ्.] --- जुत्ताभित्रको तलुवा; जुत्ताको भित्री तलुवा; गुरुपात।
इनाम- --- ना. [अ. इनआम] --- कुनै उल्लेखनीय वा चित्तबुझ्दो काम गरेबापत सो काम गर्ने व्यक्तिको हौसला बढाउन दिइने पुरस्कार; पारितोषिक; बकस; बक्सिस।
इनामपाट- --- ना. --- डकर्मीले घरको गाह्रो लगाउँदा तलमाथिको सुर सिधा पार्न झुन्ड्याएर हेर्ने घण्टीको डोरी।
इनामेल- --- ना. [अङ्.] --- काठ, फलाम, ढुङ्गा, सिसा आदि वस्तुको सजावट वा संरक्षणका निम्ति रङ लगाउन वा त्यस्ता वस्तुमा केही लेख्न र चित्रकारी गर्न प्रयोग गरिने विभिन्न रङको रासायनिक तरल पदार्थ।
इनार- --- ना. --- जमिनमा खनेर पानीको मूल भेट्टाई ईंट आदिको गोलाकार गाह्रो लगाएर बनाइएको, डोरीमा घल्वा, बाल्टी आदि झुन्ड्याएर डुबाई पानी झिकिने गहिरो खाल्डो।
इनेगिने- --- वि. [हि.] --- छानिएका वा रोजिएका केही; नाम चलेका वा गनिएका मध्ये थोरै; धेरैमध्ये केही वा दुईचार ।
इन्कार्नु- --- स.क्रि. [इन्कार + नु] --- इन्कार गर्नु; अस्वीकार गर्नु; नामन्जुरी जनाउनु।
इन्कार- --- ना. [अ.] --- १. नकारात्मक उत्तर; अस्वीकार; नामन्जुरी। विप. मन्जुरी; स्वीकार। २. कसैले आफूमाथि कुनै कुराको अभियोग वा आरोप लगाउँदा सो कुरा होइन भनी वा त्यसको खण्डन गरी दिइने जवाफ।
इन्कारी- --- ना. --- १. इन्कार वा अस्वीकार गर्ने काम। २. आफूमाथि आइपरेको वा लगाइएको कुनै अभियोग वा आरोपको अस्वीकार; त्यस्तो अभियोग वा आरोपबाट सफाइ लिने चेष्टा वा प्रयास।
इन्कारी पत्र- --- ना. --- अभियोग लगाइएको व्यक्तिले आफूले त्यसो गरेको छैन भनी लेखिदिने कागत; नामन्जुरीको लिखत वा कागत।
इन्क्लाब- --- ना. [अ. इनकलाब] --- १. सामूहिक विरोध प्रदर्शन, जुलुस आदिमा प्रेरणा वा उल्लास जागृत गर्न नाराका रूपमा प्रयोग गरिने शब्द (जस्तो- इन्क्लाब जिन्दावाद)। २. क्रान्ति; परिवर्तन।
इन्च- --- ना. [अड्.] --- एक फुटको बाह्रौँ भाग वा त्यस बराबरको नापो।
इन्ची- --- ना. --- इन्च।
इन्जन/इन्जिन- --- ना. [अड्] --- १. बाफबाट चल्ने, बाटो पेल्ने गह्रौँ र भद्दा किसिमको कल। २. बाफ अथवा बिजुलीका बलले रेलका डिब्बाहरू तान्ने यन्त्र । ३. शक्ति उत्पादक यन्त्र।
इन्जिनियर- --- ना. [अङ्.] --- १. सडक, घर, पुल आदि बनाउने वा मरम्मत गर्ने शिल्पविद्यामा विश्वविद्यालयबाट स्नातकको उपाधिप्राप्त व्यक्ति; वास्तुकला विशेषज्ञ। २. कल, इन्जिन आदि बनाउने वा मरम्मत गर्ने काममा स्नातक भएको व्यक्ति; यन्त्रविद्या विशेषज्ञ।
इन्जिनियरिङ- --- ना. --- १. कलपुर्जा आदि बनाउने वा मरम्मत गर्ने विद्या; यन्त्रविद्या। २. घर, पुल, बाटो आदि बनाउने विद्या; वास्तुकला। ३. इन्जिनियरको काम।
इन्जिनियरी- --- ना. --- इन्जिनियरिङ ।
इन्जेक्सन- --- ना. [अड्] --- १. शरीरको नसा, मांसलस्थान आदिमा सियोद्वारा औषधीको अन्तःक्षेपण।
इन्जेल- --- प्रत्य. --- धातु वा सर्वनाम शब्दका पछाडि गाँसिएर लगातारको क्रमिकता जनाउने प्रत्यय (खाइन्जेल, बसिन्जेल, त्यतिन्जेल, कतिन्जेल इ.)।
इन्टरनेट- --- ना. [अं.] --- कम्प्युटरका माध्यमबाट तथ्यहरूलाई प्रसारण वा आदान-प्रदान गर्न प्रयोग गरिने विश्वव्यापी सञ्जाल।
इन्टरभ्यु- --- ना. [अङ्.] --- अन्तर्वार्ता।
इन्टरमिडियट- --- वि. [अड्] --- १. प्रवेशिका र स्नातकका बिचको (कक्षा)। २. बिचको; मध्यवर्ती।
इन्ट्रेन्स- --- ना. [अड्] --- १. प्रवेशिका परीक्षा; म्याट्रिकुलेसन। २. प्रवेश। ३. द्वार; ढोका।
इन्डेक्स- --- ना. [अङ्.] --- रिङ भएको र बाक्लो फाइल; सूचकाङ्क।
इन्तजाम/इन्तिजाम- --- ना. [अ. इन्तिजाम] --- पछि हुने वा गर्नुपर्ने कुनै कामकुराका लागि पहिले नै मिलाइने आवश्यक चाँजोपाँजो; बन्दोबस्त; प्रबन्ध।
इन्तुचिन्तु- --- ना. [(द्वि.) चिन्ता] --- १. होसहवास; सुद्धीबुद्धि; अत्तोपत्तो; खोजखबर। २. के गरूँ कसो गरुँ भन्ने चिन्ता; किंकर्तव्यविमूढता।
```
-------------------

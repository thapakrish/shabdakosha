-------------------
```
उपट्ट --- वि. --- १. चौपट्ट; बिछट्ट; औधी । क्रि.वि. २. अति नै; ज्यादै।
उपताल- --- ना. [उप+ताल] --- समुद्रको पानी थुनिएर बनेको ताल; समुद्रको छेउछाउमा भँगालो फाटेर बनेको ताल।
उपती- --- ना. [प्रा. उप्पति] --- १. कुनै काम वा खेतीपाती, रोजगार आदिबाट भएको आम्दानी; कमाइ; आय। २. आयस्ता।
उपत्यका- --- ना. [सं.] --- पहाडका फेदीको समथर जमिन; बेसी।
उपदंश- --- ना. [सं.] --- लिङ्गको छाला वा टोप्रामा ससाना बिमिरा निस्कने एक प्रकारको सरुवा रोग, भिरङ्गी।
उपदंशी- --- वि. --- उपदंश रोगले पीडित; भिरङ्गे।
उपदफा- --- ना. [सं. उप+ फा. दफा] --- ठुलो दफाभित्रको सानो दफा; लघु अनुच्छेद; उपबन्ध।
उपदान- --- ना. [सं.] --- १. निवृत्तिभरण नपाईकनै सेवाबाट छुटेका कर्मचारीले पाउने वा सम्बन्धित निकायद्वारा नियमानुसार निजलाई दिइने एकमुस्ट रकम। २. कोसेली; भेट। ३. घुस।
उपदिशा- --- ना. [सं.] --- दुई दिशाका बिचमा रहेको दिशा; विदिशा; कोण (आग्नेय, नैऋत्य, वायव्य र ईशान)।
उपदिष्ट- --- वि. [सं.] --- १. उपदेश गरिएको; अर्ती दिइएको। २. शास्त्रअनुसारको मनोहर वाक्य भन्ने अर्थ बुझाउने नाटकको एक लक्षण।
उपदेश- --- ना. [सं.] --- १. कसैलाई राम्रो बाटामा लगाउन वा धर्म, नीति र ज्ञानसम्बन्धी असल असल कुरा सिकाउनका निम्ति दिइने शिक्षा; अर्ती। २. आज्ञा; निर्देश। ३. गुरुमन्त्र; दीक्षा। ४. धर्मसम्बन्धी प्रवचन; धार्मिक व्याख्यान।
उपदेशक- --- वि. --- १. उपदेश दिने; अर्ती दिने। ना. २. गुरु; शिक्षक; अध्यापक।
उपदेशन- --- ना. --- साहित्यमा शिक्षा दिने तात्पर्य भएको नाट्याल‌ङ्कारको एक भेद।
उपद्रव- --- ना. [सं.] --- १. बिजाईं; उत्पात। २. आकस्मिक आपत्ति; सङ्कट। ३. हे. उपद्रो।
उपद्रवी --- वि. --- उपद्रव मचाउने; बिजाइँ गर्ने; उपद्र्याहा।
उपद्रो --- ना. [सं. उपद्रव] --- १. कुनै दुःखद वा कष्टप्रद घटना; बिजाइँ; उपद्रव। २. भाँडभैलो; उधुम; उत्पात।
उपद्र्याइँ- --- ना. --- उपद्रवीको काम; उपद्रव; बिजाइँ।
उपद्र्‌याहा- --- वि. --- १. उपद्रो गर्ने; उपद्रवी । २. फटाहा; हुल्याहा।
उपद्वार- --- ना. [सं.] --- मूल ढोकाभन्दा बाहेकको अर्को सानो ढोका; जस्केलो।
उपद्वीप --- ना. [सं.] --- सानो द्वीप; टापु।
उपधर्म- --- ना. [सं.] --- कुनै प्रमुख धर्मभित्र रहेको वा गाँसिएको अर्को गौण वा सानो धर्म।
उपधर्मी- --- वि. --- उपधर्म मान्ने।
उपधातु- --- ना. [सं.] --- १. प्रधान वा मिश्रित धातुदेखि भिन्न धातुः अप्रधान धातु (सुनामक्खी, रूपामक्खी, निलोतुथो, मुर्दासङ्ख, सिन्दूर, धाउ इ.)। २. शरीरका प्रधान सात धातुबाट उत्पन्न हुने अप्रधान धातु (दुध, रगत, बोसो, पसिना, दाँत, कपाल, ओठ)।
उपधान- --- ना. [सं.] --- १. तकिया; बालिस्ट; अडेस। २. विशेषता; व्यक्तित्व। ३. स्नेह; कृपा । ४. नजिकै राख्ने क्रिया वा भाव।
उपधानी- --- ना. --- १. तकिया। २. सिंहासनका मनि पाउ राख्नलाई राखिने सानो पिर्काका आकारको चौकी; पादपीठ, पाउदानी।
उपधारा- --- ना. [सं.] --- कुनै नियम, विधान आदिभित्र रहेको सानो विभाग वा खण्ड; उपदफा।
उपध्वनि- --- ना. [सं.] --- कुनै पनि मूल ध्वनिको स्थानानुसारी भेद।
उपनक्षत्र- --- ना. [सं.] --- १. गौण नक्षत्र; सत्ताइस नक्षत्रदेखि बाहेकका नक्षत्र। २. मनुष्यद्वारा निर्मित ग्रह।
उपनगर- --- ना. [सं.] --- ठुलो सहरका बाहिरी भागमा वा त्यसैको क्रममा बसेको सानो सहर; शाखा नगर।
उपनदी- --- ना. [सं.] --- कुनै ठुलो नदीमा मिसिने सानो नदी; सहायक नदी।
उपनयन- --- ना. [सं.] --- व्रतबन्ध; यज्ञोपवीत संस्कार।
उपनागरिका- --- ना. [सं.] --- १. वृत्त्यनुप्रासको एक भेद मानिएको, ट ठ ड ढ वर्णहरूलाई छोडेर श्रुतिमधुर वर्ण मात्र बारम्बार आउने, ससाना र थोरै समास हुने एक शैली वा वृत्ति।
उपनाम- --- ना. [सं.] --- १. कुनै व्यक्तिको खास नाउँदेखि बेग्लै अर्को प्रसिद्ध नाम; बोलाउने नाउँ । २. आफ्नो वास्तविक नामदेखि अतिरिक्त कवि, लेखकहरूले राखेको अर्को छोटकरी नाम। ३. वंशपरम्परादेखि चलिआएको, नामका आखिरमा रहने नाम, थर।
उपनायक- --- ना. [सं.] --- १. अगुवाको अधिकार पाएको सहयोगी; उपनेता। २. काव्यमा प्रधान नायकको सहायकका रूपमा रहने पात्र; अप्रधान नायक; गौण नायक। स्त्री. उपनायिका।
उपनिक्षेप- --- ना. [सं.] --- धरौटी; नासो।
उपनियम- --- ना. [सं.] --- कुनै नियमअन्तर्गत बनेको सानो नियम; सहायक नियम ।
उपनिरीक्षक- --- ना. [सं.] --- निरीक्षकभन्दा तल्लो वा निरीक्षकको सहायकका रूपमा काम गर्ने कर्मचारी।
उपनिर्देशक- --- वि. [सं.] --- निर्देशकभन्दा तल्लो वा निर्देशकको सहायकका रूपमा काम गर्ने कर्मचारी (डेपुटी डाइरेक्टर)।
उपनिर्वाचन- --- ना. [सं.] --- कुनै निर्वाचित सदस्यको स्थान वा पद कारणवश निर्धारित अवधिभन्दा पहिले रिक्त भएमा त्यसको पूर्तिकानिम्ति हुने अर्को चुनाव; उपचुनाव।
उपनिवेश- --- ना. [सं.] --- १. कुनै शक्तिशाली देशले साम्राज्यको विस्तारअन्तर्गत विदेशमा बसालेका खास खास अधिकारबाट वञ्चित वा आंशिक अधिकार मात्र प्राप्त प्रान्त। २. त्यस्तो शक्तिशाली देशले सार्वभौम सत्तासम्पन्न अर्को कुनै पनि देशउपर आधिपत्य जमाउने प्रवृत्ति। ३. सामयिक आवासहेतु बनाइएका घरहरूको समूह। ४. अन्यत्रबाट आई बसेका समधर्मी जाति वा व्यवसायीहरू वा तिनको सामूहिक बस्ती।
उपनिवेशवाद- --- ना. --- उपनिवेश बनाउने वा कायम गर्ने सिद्धान्त।
उपनिवेशवादी- --- वि. --- उपनिवेशवादको अनुयायी वा समर्थक।
उपनिवेशी- --- वि. --- १. उपनिवेशमा बस्ने; उपनिवेशवासी। २. उपनिवेशसम्बन्धी; उपनिवेशको ।
उपनिषत्- --- ना. [सं.] --- आर्यहरूको गूढ आध्यात्मिक र दार्शनिक विचार भरिएको तथा आत्मा र परमात्माको निरूपण गर्ने, वेदका शाखाहरूमध्ये ब्राह्मण अंशको पछिल्लो भाग।
उपनेता- --- ना. [सं.] --- १. नेताको सहायक पात्र; उपनायक। वि. २. उपनयन संस्कार गराउने (गुरु वा आचार्य)। ३. नजिक लैजाने।
उपनेत्र- --- ना. [सं.] --- चस्मा।
उपन्यास- --- ना. [सं.] --- १. धेरै अध्याय वा खण्डहरूमा लेखिने लामो साहित्यिक कथा; चरित्रप्रधान गद्य महाकाव्य। २. वाक्यको उपक्रम।
उपन्यासकार- --- ना. --- उपन्यास लेख्ने व्यक्ति; उपन्यासको लेखक।
उपपति- --- ना. [सं.] --- परस्त्रीसँग प्रेम गर्ने वा लसपस गर्ने व्यक्ति; अवैध पति; नाठो।
उपपत्ति- --- ना. [सं.] --- १. कारणद्वारा शब्द वा कुनै वस्तुको स्थितिलाई निश्चित गर्ने काम; व्युत्पत्ति; निर्वचन। २. जन्मस्थान; उत्पत्तिस्थान; प्रजनन स्थान। ३. चरितार्थ हुने क्रिया; सङ्गति। ४. युक्ति; प्रमाण।
उपपत्नी- --- ना. [सं.] --- ल्याइएकी स्त्री; रखौटी स्वास्नी।
उपपद- --- ना. [सं.] --- १. सम्मिलित शब्दमा पहिले आउने वा पढिने पद; समासको प्रारम्भिक पद। २. उपाधि; पदवी।
उपपद समास --- ना. --- समास नहुँदा स्वतन्त्र रूपले प्रयोगमा नआउने तर कृदन्तका साथ उत्तरपदका रूपमा आउने समास।
उपपरिच्छेद- --- ना. [सं.] --- पुस्तकको मूल परिच्छेदबाहेकको सानो परिच्छेद।
उपपादक- --- ना. [सं.] --- कुनै विषय, तर्क वा तथ्यलाई प्रमाण दिएर सिद्ध गर्ने; उपपत्ति वा उपपादन गर्ने।
उपपादन- --- ना. [सं.] --- १. कुनै कुरा वा तर्कलाई युक्तिपूर्वक सिद्ध गर्ने काम; राम्ररी प्रतिपादन गर्ने कामकुरो । २. काम फत्ते गर्ने प्रक्रिया; कार्य सिद्ध गर्ने विधि।
उपपाद्य- --- वि. [सं.] --- प्रमाण दिएर सिद्ध गर्न लायक; उपपत्ति वा उपपादन गर्न योग्य।
उपपुराण- --- ना. [सं.] --- अठार महापुराणदेखि अतिरिक्त अरू ससाना पुराण (सनत्कुमार, नारसिंह, नारदीय, शिव, दुर्वासा, कपिल, मानव, औशनस, वरुण, कालिक, शाम्ब, नन्दी, सौर, पराशर, आदित्य, माहेश्वर, भार्गव र वशिष्ठ आदि)।
उपप्रधान- --- वि. [सं.] --- प्रधानदेखि तल्लो तहको; मुख्यभन्दा एक तह सानो।
उपप्रधानपञ्च- --- ना. --- पञ्चायती व्यवस्था छँदा स्थापित भएको गाउँ वा नगरपञ्चायतको प्रधान पञ्चपछिको पञ्चले पाएको पद।
उपप्रधानमन्त्री- --- ना. --- प्रधानमन्त्रीभन्दा सानो र अन्य मन्त्रीभन्दा ठुलो तहको तथा प्रधानमन्त्रीको अनुपस्थितिमा उनको सट्टा मन्त्रिमण्डलको नेतृत्व गर्ने मन्त्री।
उपप्रशासक- --- ना. [सं.] --- प्रशासनका तहमा सहायक प्रशासकभन्दा माथिल्लो र सहप्रशासकभन्दा तल्लो, राजपत्राङ्कित द्वितीय श्रेणी स्तरको कर्मचारी।
उपप्रशिक्षक- --- ना. [सं.] --- प्रशिक्षकको तहभन्दा तल्लो तहको शिक्षक।
उपप्रश्न- --- ना. [सं.] --- प्रश्नभित्र उठेको अर्को प्रश्न; पूरक प्रश्न; गौण प्रश्न।
उपप्राचार्य --- ना. [सं.] --- क्याम्पस वा महाविद्यालयको शैक्षिक तथा प्रशासनिक कार्यसञ्चालन गर्ने उपप्रमुख वा अधिकारी।
उपप्राध्यापक- --- ना. [सं.] --- विश्वविद्यालय, महाविद्यालय आदिमा पढाउने प्राध्यापकका चार तहका प्राध्यापक, सहप्राध्यापक, उपप्राध्यापक र सहायक प्राध्यापकमध्ये तेस्रो तहको प्राध्यापक; द्वितीय श्रेणीको प्राध्यापक।
उपबन्ध- --- ना. [सं.] --- १. कुनै सम्भावनालाई ध्यानमा राखी प्रबन्ध गरिएको कुनै विधि वा प्रलेखको अङ्ग वा धारा; उपदफा। २. सानोतिनो संयोग, मेल। ३. रतिक्रियाको एक आसन।
उपबुजुक- --- ना. [उप+बुजुक] --- बुजुकमाथि पनि बुजुक बन्न खोज्ने तर खँदिलो तर्क र निर्णय दिन नसक्ने व्यक्ति; जान्ने नभए पनि जान्ने हुन चाहने व्यक्ति।
उपभाषा- --- ना. [सं.] --- कुनै पनि देशको राष्ट्रभाषा वा प्रधान भाषादेखि भिन्न भाषा; भाषिका।
उपभाषिका --- ना. --- भाषिकाको उपभेद।
उपमुक्त --- वि. [सं.] --- १. भोग वा उपयोग गरिएको। २. जुठो; उच्छिष्ट।
उपभोक्ता- --- वि. [सं.] --- काममा ल्याउने वा व्यवहार गर्ने; उपभोग गर्ने (व्यक्ति)।
उपभोग- --- ना. [सं.] --- १. सुख वा आनन्दको प्राप्तिका निम्ति कुनै वस्तुलाई भोग्ने वा व्यवहारमा ल्याउने काम। २. भोजन गर्ने काम। ३. भोगविलास। ४. स्त्रीसहवास गर्ने काम। ५. कारखाना वा कृषिफर्म आदिबाट उत्पादन भएका वस्तुको भोगचलन गर्ने काम।
उपभोगी --- वि. --- उपभोग गर्ने।
उपभोग्य- --- वि. --- उपभोग गर्न लायक; भोग गर्न सुहाउँदो।
उपभोज्य- --- वि. [सं.] --- खान लायक; भोजन गर्न सकिने।
उपमण्डल- --- ना. [सं.] --- कुनै परिषद् वा मण्डलभित्रको सानो विभाग।
उपमन्त्री- --- ना. [सं.] --- मन्त्रीभन्दा तल्लो तहको मन्त्री।
उपमन्यु- --- ना. [सं.] --- एक गोत्रप्रवर्तक वैदिक ऋषिको नाम।
उपमन्यु गोत्र- --- ना. --- उपमन्यु ऋषिका नाममा चलेको गोत्र वा वंशपरिचायक नाम (ढकाल, ओली आदिको गोत्र)।
उपमहाद्वीप --- ना. [सं.] --- महाद्वीपभित्रको वा महाद्वीपका नजिकै रहेको ठुलो टापु; सानो महाद्वीप।
उपमा --- ना. [सं.] --- १. कुनै एक वस्तुलाई अर्को वस्तुका साथ दाँज्ने वा तुलना गर्ने काम। २. दृष्टान्त; उदाहरण। ३. समान रूप वा गुणको सादृश्य देखाउँदा हुने एक अर्थालङ्कार। (उदा.- चम्पा छन् चन्द्रमाजस्ती हेर्दा अत्यन्त सुन्दरी)।
उपमाता- --- ना. [सं.] --- १. आमा बराबरकी स्त्री; धाईआमा। २. सौतेनी आमा। वि. ३. उपमा दिने; तुलना गर्ने।
उपमान- --- ना. [सं.] --- १. कुनै अर्को वस्तुको बराबरी वा समानता बताउने वस्तु वा व्यक्ति; उपमेयलाई पुष्टि गर्ने तत्त्व । २. न्यायका चार प्रकारका प्रमाणमध्ये एक।
उपमित- --- वि. [सं.] --- उपमा दिइएको; दाँजिएको।
```
-------------------

-------------------
```
आह्निक ---  --- ३. लुटिएको; खोसिएको।
आह्लादित- --- वि. आ‌ह्लादयुक्त --- हर्षित; प्रसन्न।
आहिनक- --- वि. [सं.] --- १. दिन दिनको; प्रतिदिनको; दैनिक। ना. २. एक दिनमा गरिने काम; नित्य कर्म । ३. अध्ययन; पढाइ।
आही- --- ना. --- हे. आरी।
आहो- --- ना. --- हे. आरो।
आह्ह्लाद- --- ना. [सं.] --- अभीष्ट वस्तुको प्राप्तिबाट मनमा उठ्ने खुसियाली; आनन्द; हर्ष; सन्तोषपूर्ण तृप्ति।
आह्लादक- --- वि. --- आनन्द दिने; हर्ष गराउने, मन प्रसन्न पार्ने।
आह्लादन- --- ना. --- खुसी पार्ने काम, आनन्द दिने काम।
आह्वान- --- ना. [सं.] --- १. बोलाउने काम; आमन्त्रण। २. प्रार्थना; अपिल। ३. सरकारबाट कार्यालयमा बोलाउने काम।
आह्वान पत्र- --- ना. --- १. अड्डाअदालतमा उपस्थित हुने आदेश; समन; इतलायनामा। २. युद्धमा गरिएको बोलाहट।
आह्वान गीत- --- ना. --- १. कसैलाई सम्बोधन गरेर लेखिएको गीत। २. कसैको आह्वान गरेर लेखिएको गीत। ३. गीतिकविताको एक प्रकार।
इ- ---  --- देवनागरी वर्णमालाको स्वरवर्णमध्ये तेस्रो स्वरवर्ण; परम्परागत रूपमा तालव्य स्थानबाट उच्चारण हुने, ह्रस्व स्वरवर्ण मानिएको र भाषाविज्ञानअनुसार अग्र, बन्द, अगोलित स्वरवर्ण; लेख्य रूपमा सो स्वरवर्णको प्रतिनिधित्व गर्ने लिपिचिह्न।
इँजार- --- ना. [अ. इजारबन्द] --- तल्लो धडमा लगाइने सुरुवाल, पाइजामा, पेटीकोट आदि लुगालाई कमरमा अड्याउन ती लुगाको माथिल्लो भागमा रहेको नेफाको प्वालघरभित्र छिराई त्यसका दायाँबायाँ जोडेर सुर्काउनी पारी बाँधिने डोरो; इजार।
इँजार घर- --- ना. --- सुरुवाल, पाइजामा आदि लुगालाई कमरमा बाँध्न ती लुगाको नेफामा दोब्याई सिई इँजार हाल्न बनाइएको प्वाल।
इँट- --- ना. [सं. इष्टका] --- १. मुछेको गिलो माटो इँट पार्ने साँचोमा ढालेर पछि घाममा सुकाई अवाल, भट्टा आदिमा पोलेर तयार पारिने चारपाटे लाम्चो खालको, घर बनाउने साधन; इँटा। २. तासका चार रङमध्ये रातो रङको चारकुने बुट्टा वा आकार।
इँटा- --- ना. [√ इँट] --- हे. इँट।
इँटा टायल कारखाना- --- ना. --- इँट, टायल, सिँगटी आदिको अभाव हटाउने र राष्ट्रिय वास्तुकलाको महत्त्वसमेत बढाउने लक्ष्यले पहिले ललितपुरको हरिसिद्धि तथा पछि भक्तपुरको सूर्यविनायकमा स्थापित प्रसिद्ध कारखाना।
इः- --- वि.बो. --- १. चित्त नबुझ्दो कुरा गर्दा हिस्स्याएर हीनभाव प्रकट गर्ने गरी प्रयोग गरिने शब्द। (उदा.- इः, के खुल्क्याउँछौ र तिमीले!)। २. लोप्पा खुवाउँदा प्रयोग गरिने शब्द। (इः खालास् सित्तैंमा!)।
इकरार- --- ना. [अ.] --- कबुल; प्रतिज्ञा; हे. करार।
इकार- --- ना. [सं.] --- स्वरवर्णको 'इ' अक्षर; बाइमात्रा () चिह्न।
इक्रा- --- ना. --- घरको गारोको सट्टा सिमेन्ट गर्न मिल्ने गरी बाँसका भाटाबाट तयार गरिने टाटी।
इक्षु- --- ना. [सं.] --- उखु।
इक्षुमती- --- ना. --- काठमाडौँका रुद्रमती र विष्णुमतीका बिच भागमा बग्ने हालको 'टुकुचा' खोलाको पुरानो सांस्कृतिक नाम।
इक्ष्वाकु- --- ना. [सं.] --- पुराणअनुसार वैवस्वत मनुका छोरा; सूर्यवंशका पहिला प्रसिद्ध राजा।
इख- --- ना. [प्रा. इक्ख] --- १. अरूको लाग्ने वचन सुनेर वा अरू व्यक्ति बनेको वा सप्रेको देखेर नजानिँदो किसिमले मनमा उठ्ने डाहा; प्रतिशोधका भावनाले मनमा उठ्ने द्वेष। २. रिस, इबी।
इखालु- --- वि. --- १. ईख भएको; ईर्ष्यालु। २. डाहा गर्ने; डाहिल्लो। ३. कसैले आफूलाई हियाए वा अपमानित गरेमा त्यसको ईख लिई केही गरेर देखाउने आत्मसङ्कल्प राख्ने।
इखिनु- --- अ.क्रि. [ईख + इ + नु] --- कसैले आफूलाई हियाए वा अपमानित गरेमा केही गरेर देखाउने मानसिक अठोट गर्ने भाव वा काम। (उदा.- पण्डित पितृप्रसादका कटुवचनले लेखनाथ इखिए र पछि ठुला कवि बने।)।
इख्याइ- --- ना. --- इखिने वा इख्याउने भाव वा क्रिया।
इख्याइनु- --- अ.क्रि. --- इख्याउने काम गरिनु।
इख्याउनु- --- प्रे.क्रि. --- इखिने पार्नु; लोभ्याउनु।
इङ्गर- --- प्रत्य. --- नाम शब्दका पछिल्तिर गाँसिएर प्रायः क्षुद्रता वा तुच्छताको अर्थ बुझाउने तद्धित-प्रत्यय (पात + इङ्गर = पतिङ्गर आदि)।
इङ्गल- --- प्रत्य. --- नाम शब्दका पछिल्तिर गाँसिई विशेष अर्थ बुझाउने तद्धित प्रत्यय (काँचो + इङ्गल = कचिङ्गल, माथा + इङ्गल = मथिङ्गल आदि)।
इङ्गला- --- ना. [सं.] --- योगशास्त्रअनुसार नाकको बायाँ प्वालबाट श्वास भित्रबाहिर गराउने नाडी; ईडा नाडी। (पिङ्गलाको उच्चारण-सादृश्यमा)।
इङ्गल्यान्ड- --- ना. [अङ्.] --- बेलायत।
इङ्गित- --- ना. [सं.] --- १. शरीरका अङ्ग, प्रत्यङ्गका हाउभाउ र चेष्टाबाट मनको भाव प्रकट गर्ने काम; सङ्केत; इसारा। वि. २. सङ्केत गरिएको; सङ्केतित।
इङ्लिस- --- ना. [अङ्.] --- हे. अङ्ग्रेजी।
इचङ्ग- --- ना. [नेवा.] --- काठमाडौँ नगरदेखि पश्चिम दिशामा रहेको र यसै नामका नारायणको मन्दिरले गर्दा प्रसिद्ध भएको ठाउँ; काठमाडौं उपत्यकाका चार नारायणमध्ये एक।
इचङ्गु नारायण- --- ना. --- चार नारायणमध्ये इचगुमा रहेका एक नारायण।
इचला- --- ना. --- १. खेतको चारैतिर पानी अड्याउन बनाइएको केही अग्लो डिल; आली; खेतको आँठो। २. आँचल ।
इचा- --- ना. [नेवा.] --- चुच्चो बाङ्गो भएको र डेढ फुटजति लामो, धातुका भाँडाहरूको निर्माण गर्दा प्रयोग गरिने एक खालको ज्याबल।
इच्छा- --- ना. [सं.] --- १. कुनै चिजको प्राप्ति, समृद्धि, क्षय, ह्रास आदिबारे मनमा लाग्ने आशा; यस्तो होस्, उस्तो होस् भन्ने कुराको आन्तरिक कल्पना; कामना; अभिलाषा। २. चाहना; लालसा।
इच्छाधीन- --- वि. --- इच्छामा अडेको वा रहेको; इच्छामुताबिकको; रोजीछाडी; ऐच्छिक।
इच्छानुरूप- --- वि. --- चाहनाअनुसारको; भनेजस्तो।
इच्छापत्र- --- ना. --- राजीखुसीले आफ्नो अधिकारमा रहेको चलअचल सम्पत्ति अरू कुनै पनि व्यक्तिले पाउने गरी लेखिदिएको कागत।
इच्छाभोजन- --- ना. --- चाहेबमोजिमको भोजन; मनमाफिकको खाना।
इच्छित- --- वि. --- इच्छा गरिएको; चिताइएको; वाञ्छित।
इच्छिनु- --- अ.क्रि. --- आफ्नो अधिकारको कुनै मालताल अरू कसैलाई दिने इच्छा हुनु।
इच्छु- --- वि. [सं.] --- इच्छा गर्ने; चाहना गर्ने; इच्छुक (प्रायः शब्दको पछिल्तिर गाँसिएर प्रयुक्त हुने, जस्तै- शुभेच्छु, हितेच्छु इ.)।
इच्छुक- --- वि. --- इच्छा गर्ने; चाहना गर्ने; मनसुबा भएको; अभिलाषी; अर्थी।
```
-------------------

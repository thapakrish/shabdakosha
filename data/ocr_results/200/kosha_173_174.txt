-------------------
```
उलिन्काठ- --- ना. [अड्. वेइङ-कट] --- छत नभएको, कसैलाई बसाएर दुईतिरबाट दुई वा तीन जनाले बोकी लैजान हुने सवारी साधन; तामदान; ओलिन्काठ।
उलूक- --- ना. [सं.] --- उल्लु चरो; लाटोकोसेरो।
उलेली- --- ना. [सं. उल्लोल] --- विशेष गरी यौवन वा कामवासनाको उत्तेजना; यौनेच्छा; कामेच्छा।
उल्कनु- --- अ.क्रि. [सं. उल्का+नु] --- १. उल्का झै नराम्रो परिणाम देखाउने काम हुनु। २. छिहिलिनु; जिस्कनु; इत्तरिनु। ३. लाजभाँड बोल्नु।
उल्का- --- ना. [सं.] --- १. कुनै बेला रातमा आकाशबाट खस्न लागेको वा एक दिशातिर गइरहेको देखिने तेजःपुञ्ज; धूमकेतु। २. आकस्मिक रूपमा हुने उत्पात; अचानक आइपरेको उपद्रो। ३. अगुल्टो; बल्दो दाउरो।
उल्काइ- --- ना. [√ उल्क (+आइ)] --- उल्कने क्रिया वा प्रक्रिया।
उल्काइनु- --- क.क्रि. --- उल्कने पारिनु; उल्कन लाइनु।
उल्काउनु- --- प्रे.क्रि. --- १. उल्कने पार्नु; उल्कन लाउनु। २. उल्लीबिल्ली पार्नु।
उल्कामुख- --- ना. [सं.] --- १. एक प्रकारको राँकेभूत; राँकेभूत। २. स्याल।
उल्काहट- --- ना. [उल्काउ+आहट] --- उल्कने तथा उल्काउने क्रिया वा प्रक्रिया।
उल्किनु- --- अ.क्रि. [उल्क+इ+नु] --- १. हे. उल्कनु। २. उल्कने होइनु।
उल्की- --- ना. --- उल्क्याइँ।
उल्क्याइँ- --- ना. --- उल्किने क्रिया वा प्रक्रिया।
उल्क्याइनु- --- क.क्रि. --- उल्किने पारिनु, उल्किन लगाइनु।
उल्क्याउनु- --- प्रे.क्रि. --- उल्किने पार्नु; उल्किन लगाउनु।
उल्क्याहट- --- ना. --- उल्किने अथवा उल्काउने क्रिया वा प्रक्रिया।
उल्क्याहा- --- वि. --- उल्किने स्वभावको; उल्कीमा लाग्ने।
उल्छिनु- --- अ.क्रि. [तुल. हि. हिलक = बोक्रा] --- कुनै फलफूल आदिको बोक्रा छोडिनु; बोक्रा नङ्गिनु।
उल्छ्‌याइ- --- ना. --- उल्छिने क्रिया वा प्रक्रिया।
उल्छ्‌याइनु- --- अ.क्रि. --- उल्छिने होइनु।
उल्छ्‌याउनु- --- प्रे.क्रि. --- उल्छिने पार्नु।
उल्झनु- --- स.क्रि.[प्रा. उल्झलिअ] --- १. पानी, अनाज आदि अँजुली वा भाँडाले उघाउँदै फाल्ने काम गर्नु, हुत्त्याउनु। २. बेकाममा वा नचाहिँदो रूपमा खर्च गर्नु। अ.क्रि. ३. झन्झटमा फस्नु।
उल्झन- --- ना. --- उल्झने स्थिति वा प्रक्रिया।
उल्झाइ- --- ना. --- उल्झने क्रिया वा प्रक्रिया।
उल्झाइनु- --- क.क्रि. --- उल्झने पारिनु; उल्झन लगाइनु।
उल्झाउनु- --- स.क्रि. --- कुनै वस्तु हातले वा कुनै साधनले हुत्त्याउने काम गर्नु।
उल्झाहट- --- ना. --- उल्झने क्रिया वा प्रक्रिया।
उल्झिनु- --- क.क्रि. --- उल्झने काम गरिनु ।
उल्टनु- --- अ.क्रि. [सं. उल्लोटन] --- १. उल्टो हुनु, पल्टनु। २. एक पटक बाली भइसकेका गाईभैंसीले पुनः बहर वा राँगो खोज्नु। ३. एक अड्डाले गरेका कुनै मुद्दाको फैसलाको विरुद्ध माथिल्लो अड्डाबाट फैसला हुनु; बदर हुनु। स.क्रि. ४. पानी नहालीकन फुको भुस, खरानी आदिले भाँडा साफ गर्नु; उड्कनु । ५. फिँजिएको वा छरिएको बिस्कुन थुप्याउनु। ६. फर्काउनु; उल्टो पार्नु।
उल्टाइ- --- ना. --- उल्टिने भाव, क्रिया वा प्रक्रिया।
उल्टाइनु- --- क.क्रि. --- उल्टने पारिन; उल्टन लगाइनु।
उल्टाइपल्टाइ- --- ना. --- राम्ररी गरिने हेरफेर, उल्टापाल्टी।
उल्टाउनु --- प्रे.क्रि. --- १. उल्टो पार्नु। २. बदर वा खारेज गराउनु अथवा गर्न लगाउनु।
उल्टापाल्टा/उल्टापाल्टी/उल्टापुल्टा- --- ना. [उल्टो (द्वि.) + पाल्टा/पाल्टी/पुल्टा] --- १. उलटपलट; हेरफेर; अदलीबदली। २. साटफेर; सट्टापट्टा। वि. ३. विनाक्रमको; जथाभाबी।
उल्टिनु- --- अ.क्रि. [उल्ट+इ+नु] --- १. उल्टनु। २. उल्टने होइनु।
उल्टी- --- ना. [उल्ट+ई] --- १. घिन वा दिगमिगले गर्दा वा कुनै समयमा मुखतिरैबाट फर्किएको खाएको अन्न। २. त्यसरी अन्न फर्कने प्रक्रिया; वमन; बान्ता; छाद। ३. उल्टो।
उल्टीकोट- --- ना. --- १. बोलतुरुपमा विपक्षीले सबै प्वाइन्ट खाएमा हुने, तासको एक खेल वा दाउ। २. उल्टो पारेर लगाउन हुने कोट।
उल्टी म्याद- --- ना. --- अदालतमा परेका मुद्दा छिनिएपछि हरुवाले हारेको सो मुद्दा उल्टाउनलाई माथिल्लो अदालतमा दायर गर्न तोकिएको समय।
उल्टो- --- वि. [उल्ट+ओ] --- १. सामान्य गुण, अनुभव, धारणा र मान्यतासँग नमिल्ने; सुल्टोको विपरीत; बिब्लेंटो। २. उल्टो स्वभावको; अधबेस्रो, वाममार्गी।
उल्टो चक्रवात- --- ना. --- जुन दिशा भएर बहनुपर्ने हो सो नभई उल्टो दिशातिर बहने खालको वायुको गति; भुमरी; हुन्डरी।
उल्टोपाल्टो- --- ना. --- हे. उल्टापाल्टा, उल्टापाल्टी।
उल्टोसुल्टो --- वि. --- मनपरी; जथानाम।
उल्टो चपत- --- ना. --- दोचन्डा; नोक्सानी।
उल्था- --- ना. [उल्टा] --- एक भाषामा लेखिएको वा भनिएको कुरा वा लेख अर्को भाषामा लेख्ने वा भन्ने काम; अनुवाद।
उल्थिनु- --- अ.क्रि. --- उल्था हुनु; अनूदित हुनु।
उल्थ्याइ- --- ना. --- उल्थिने भाव, क्रिया वा प्रक्रिया।
उल्थ्याइनु- --- क.क्रि. --- उल्था गरिनु, उल्थिन लाइनु।
उल्य्याउनु- --- स.क्रि./ प्रे.क्रि. --- उल्था गर्नु; उल्थिने पार्नु।
उल्फत/उल्फा- --- वि. [सं.] --- १. नचाहिँदो; फजुल; अनावश्यक। ना. २. नचाहिँदो काम कारबाई। ३. फोकटको वस्तु।
उल्लङ्घन- --- ना. [सं.] --- १. नाघ्ने वा फड्कने क्रिया। २. मर्यादाको त्याग; नियमको अवहेलना।
उल्लङ्घनीय/उल्लङ्घय- --- वि. --- उल्लङ्घन गर्न लायक।
उल्लसित- --- वि. [सं.] --- उल्लासमय; प्रसन्न।
उल्लास- --- ना. [सं.] --- १. आनन्द, हर्ष। २. प्रकाश; चमक। ३. ग्रन्थको विभाग; अध्याय। ४. एउटाको गुण वा दोष अर्कामा गुण वा दोष हुन जाने एक काव्यालङ्कार।
उल्लासक- --- वि. --- उल्लास दिने।
उल्लासित- --- वि. --- उल्लास दिलाइएको; उल्लसित पारिएको।
उल्लासी- --- वि. --- उल्लासपूर्ण (व्यक्ति इ.)।
उल्लिनु- --- अ.क्रि. [उल्लु+इ+नु] --- १. जिस्किनु; गिजिनु। २. उल्लु बन्नु; मूर्ख बन्नु ।
उल्लिखित --- वि. [सं.] --- १. उल्लेख गरिएको; पूर्वोक्त। २. लेखिएको; खोपिएको; कपिएको; उत्कीर्ण। ३. चित्र वा तस्बिर लेखिएको; चित्रित; अङ्कित। ४. सान गरिएको; इङ्गित।
उल्लीबिल्ली- --- ना. [उल्लि (द्वि.)] --- १. मर्म पर्ने वा पुऱ्याउने किसिमको ठट्टा; घोचपेचको दिल्लगी; छनक हानेर गरिएको ख्यालठट्टा। २. हाँसोमा उडाएर जिल्ल पार्ने व्यङ्ग्य।
उल्लु- --- ना. [सं. उलूक] --- १. लाटोकोसेरो वा भुल्का। वि. २. निर्बुद्धि; मूर्ख, बेकुफ। ३. उरन्ठेउलो; बदमास; सिल्ली।
उल्लू- --- ना. --- हे. उल्लु।
उल्लेख- --- ना. [सं.] --- १. कुनै कुरा, विचार आदि लेखको रूपमा ल्याउने वा लेख्ने क्रिया। २. लिखत; लेख। ३. विवरण; वर्णन; उद्धरण; चर्चा; प्रसङ्ग। ४. एउटै व्यक्तिलाई धेरैले अनेक प्रकारका नाताले वा धेरैले एउटै नाताले उल्लेख गरेमा पर्ने एक अर्थालङ्कार।
उल्लेखनीय --- वि. --- उल्लेख गर्न योग्य।
उल्लोल- --- ना. [सं.] --- १. छाल; लहर; तरङ्ग। वि. २. चञ्चल; अस्थिर; लल्याकलुलुक हुने।
उल्ल्याइँ- --- ना. [उल्लु+याइँ] --- १. उल्लुमा हुने गुण; उल्लुपना। २. हलुङ्गो ठट्टा; सिल्ल्याइँ।
उल्ल्याइ --- ना. [ √ उल्ल्याउ (+आइ)] --- उल्लिने भाव, क्रिया वा प्रक्रिया।
उल्ल्याइनु- --- क.क्रि. --- उल्लिने पारिनु; उल्लिन लाउनु।
उल्ल्याउनु- --- प्रे.क्रि. [उल्लि+आउनु] --- १. उल्लिने पार्नु; उल्लिन लगाउनु। २. उल्लीबिल्ली पार्नु; मूर्ख तुल्याउनु।
उल्ल्याहट- --- ना. --- उल्लिने क्रिया वा प्रक्रिया; उल्लुपना।
उवा- --- ना. --- हिमालतिर हुने एक प्रसिद्ध अन्न।
उशीर- --- ना. [सं.] --- जरो सुगन्धित हुने कुशका जातको घाँस; खसखसको बोट।
उष (:)- --- ना. [सं.] --- उषा; प्रभात।
उषःकाल --- ना. --- बिहानीपखको समय; अरुणोदयभन्दा पहिलेको समय।
उषःपाषाण- --- ना. --- प्रागैतिहासिक पुरातत्त्वविद् बेन्जामिन हेरिसनले जम्मा गरेका पाषाण उपकरण।
उषा- --- ना. [सं.] --- १. अरुणोदय हुने बेला; झिसमिसे उज्यालो; प्रभात; उषःकाल। २. अरुणोदयको आकाशको लाली। ३. वाणासुरकी छोरी।
उषकाल- --- ना. --- मिरमिरे बिहानी; उषःकाल।
उषाश्मयुग- --- ना. --- आजभन्दा सात करोड वर्षपहिले प्रारम्भ भएको युग; स्तनपायी प्राणीको सृष्टि प्रारम्भ भएको युग।
उष्ट्र- --- ना. [सं.] --- उँट।
उष्ण- --- वि. [सं.] --- १. धेरै तातो; अति गरम; तप्त। ना. २. गर्मी; घाम। ३. राप। ४. ग्रीष्म ऋतु।
उष्ण कटिबन्ध- --- ना. --- भूगोलका कर्कट र मकररेखाहरूका बिचमा पर्ने ज्यादै गर्मी हुने भाग।
उष्ण प्रदेश- --- ना. --- गर्मी हुने भाग वा क्षेत्र; गर्मी मुलुक ।
उष्णोत्स- --- ना. --- धरातलका छिद्रबाट जोडसँग निस्कने तातो पानीको फोहोरा।
उष्म- --- ना. [सं.] --- १. गर्मीको समय; ग्रीष्म ऋतु। २. गर्मी; ताप। ३. गरम मिजास। ४. सकारको साथमा उच्चरित हुने (श, ष स इ.)।
उष्मज- --- ना. --- गर्मीको समयमा वा गर्मीबाट पैदा हुने किरो।
उष्पीभवन- --- ना. --- शब्दका अनुष्म ध्वनिहरू उष्म ध्वनिमा परिवर्तन हुने प्रक्रिया (जस्तो- माथितिर > मास्तिर)।
उस्- --- वि.बो. --- १. कुनै काम गर्न हिँजो वा पट्यारलाग्दा मुखबाट निस्कने आवाज। २. अर्काले भनेका कुरालाई मन नपराएको जनाउने शब्द।
उस- --- सर्व. [प्रा. अवैह्य > भा. इ. अवस्य ] --- विभक्ति लाग्दा हुने 'ऊ' को तिर्यक् रूप (जस्तै- उसले, उसलाई इ.)।
उसर- --- ना. [सं. ऊषर] --- १. नुनिलो माटो भएको जमिन। २. बोटबिरुवाहरू केही नउम्रने जमिन बाँझो जग्गा, ऊषर।
उसरी- --- क्रि.वि. [उसो+गरी] --- उसो गरी; त्यसरी।
उसिन्नु- --- स.क्रि. [सं. उष्णायन] --- अनाज, फल, मासु आदिलाई पानी हालेर पकाउनु; गुम्स्याउनु; उमाल्नु; बफाउनु।
उसिनपसिन- --- ना. --- हे. असिनपसिन।
उसिनपासिन- --- ना. --- १. पकाउने, पस्कने आदि भान्साको काम। २. इच्छा नहुँदा नहुँदै पनि करबलले पकाई पस्की खान दिने क्रिया।
उसिना- --- वि. १. उसिनेको; बफाएको। ना. २. उसिनेको धान वा त्यस्तो धानको चामल।
उसिनाइ- --- ना. --- उसिन्ने भाव, क्रिया वा प्रक्रिया।
उसिनाहा/उसिनुवा- --- वि./ना. --- उसिना।
उसिसनिसिस- --- क्रि.वि. [सं. उच्छ्वास+निःश्वास] --- १. हावा बन्द हुँदा वा ज्यादा घन्चमन्च हुँदा गर्मी भई सास फेर्न असजिलो हुने किसिमले वा निसासिने गरी; उकुसमुकुस । २. ना. त्यसरी असजिलो हुने वा निसासिने स्थिति।
उसै- --- क्रि.वि. [उसो+ऐ] --- १. उसो नै, त्यसै। २. विनाकामले; काम नभईकन। ३. पैसा वा मोल नतिरीकनै।
उसो- --- वि. [उस+ओ] --- ऊजस्तो; उस्तो।
उस्ताद- --- ना. [अ.] --- १. सङ्गीत, नृत्य आदिको गुरु। २. गवैया। वि. ३. काम गर्न सिपालु; निपुण; पोख्त। ४. धूर्त।
उस्तादी- --- ना. --- उस्तादमा रहेको गुण वा दायित्व।
उस्तै- --- वि. [उस्तो+ऐ] --- उस्तो नै, ऊ जस्तै; त्यस्तै।
उस्तो- --- वि. [उ+जस्तो] --- १. ऊजस्तो; त्यस्तो। क्रि.वि. २. त्यत्तिको; प्रायः; त्यति धेर।
उहाँ- --- सर्व. [ऊ+हाँ] --- १. 'ऊ' को सम्मानसूचक शब्द; मान्यजनलाई सङ्केत गर्दा भनिने शब्द। क्रि.वि. २. त्यहाँ; त्यस ठाउँमा; वहाँ।
उहिले- --- क्रि.वि. [ऊ+हिले] --- धेरै वर्षपहिले; प्राचीन कालमा; अघि नै।
उहिल्यै - --- क्रि.वि. --- उहिले नै; पहिले नै।
उहीं- --- अव्य. [उहाँ+नै] --- १. उहाँ नै; त्यहाँ नै। सर्व. २. उहाँ नै।
उही --- सर्व. [ऊ+ई] --- ऊ नै; त्यही।
उहुँ- --- वि.बो. --- १. अस्वीकार वा निषेध बुझाउने शब्द; अहँ। २. कुनै पीडा, स्वाङ, नक्कल इ. बुझाउँदा प्रयोग गरिने शब्द।
उहु- --- वि.बो. --- असह्य पीडा वा दुःख हुँदा मुखबाट निस्कने शब्द। (उदा.- उहु, मेरो पेट साह्रै दुख्यो!)।
```
-------------------

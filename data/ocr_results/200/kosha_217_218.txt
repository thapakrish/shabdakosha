-------------------
```
कर्कश- --- वि. [सं.] --- १. रुखो मिजास भएको; टर्रो स्वभावको। २. लोलोपोतो गर्न नजान्ने; खस्रो।
कर्कशता- --- ना. --- रुखो मिजास; कर्कश हुने भाव वा काम; करकरेपन।
कर्काइ- --- ना. [√ कर्क (+आइ)] --- कर्कने भाव, क्रिया वा प्रक्रिया।
कर्काइनु- --- क.क्रि. --- कर्कन लाइनु; टेढ्याइनु; बङ्ग्याइनु।
कर्काउनु- --- प्रे.क्रि. --- १. टेढो पार्नु; बङ्ग्याउनु; मर्काउनु। २. आँखा सन्काउनु। ३. काँक्रो फल आदि करक्क चपाउनु।
कर्काउली- --- ना. [सं. कर छोदली] --- हर्पे, चौंठो आदिबाट घिउ, तेल आदि झिक्ने सानो डाडु; करछुली।
कर्काटो- --- ना. [सं. कर्कट] --- चारैतिरबाट बाटुलो रेखा खिच्ने एक साधन; पकोल।
कर्किनु- --- अ.क्रि. [कर्के+इ+नु] --- कर्के होइनु; टेढिनु; बाङ्गिनु।
कर्के- --- वि. [सं. करक+ए] --- १. करकापमा परेको; अठ्याङमा परेको; द्विविधा अथवा सन्धिसर्पन आदिले गर्दा किंकर्तव्यविमूढ भएको। २. त्यस्तो प्रकारको स्थितिमा पार्ने (कर्के दाउ, कर्के चाल इ.)। ना. ३. कुस्तीको एक विशेष दाउ (विपक्षीलाई उम्कन नदिने गरी अँठ्याउने चाहिँ)। ४. बाङ्गो, छड्के, टेढो।
कर्कोटक- --- ना. [सं.] --- पुराणप्रसिद्ध आठ नागमध्ये एक।
कर्याइ- --- ना. [√ कर्कि (+आइ)] --- कर्त्याउने काम वा प्रक्रिया।
कर्णधार- --- ना. --- १. नाउ वा डुङ्गा खियाएर जीविका गर्ने व्यक्ति; बोटे; माझी; मल्लाह। २. कुनै संस्था वा कार्यालयको मुख्य अधिकारी; प्रमुख शासक। वि. ३. पार लाउने (व्यक्ति); सिपालु; पोख्त।
कर्णपरम्परा- --- ना. --- १. एक कानबाट अर्को कान र त्यसबाट पनि अर्को कान हुँदै फैलिएर आएको कुरा; मान्छे मान्छे वा पुस्ता पुस्ताबाट सुनिँदै आएको खबर; श्रुतिपरम्परा; हल्ला। २. गोप्य राख्न खोजिएको तर कानेखुसी हुँदै झन् फैलिएको कुरोकन्थो।
कर्णपरीक्षण- --- ना. --- यन्त्रद्वारा गरिने, कानभित्र भएको रोगसम्बन्धी जाँच पडताल; श्रवणशक्तिको मापन।
कर्णपिशाची- --- ना. --- तन्त्रशास्त्रका अनुसार अदृश्य रूपमा साधकसामु आई कानमा खुसुक्क परोक्ष ज्ञान दिने भनिएको एक देवयोनि।
कर्णपीडा- --- ना. --- कान दुख्ने रोग; कानको दुखाइ।
कर्णफूल- --- ना. --- आइमाईले कानको कोपिलामा लगाउने ल्वाङ जस्तै आकारको प्रायः सुनबाट बनेको गहना; कानमा पहिरिने फुली।
कर्णभूषण- --- ना. --- प्रायः नारी जातिले शृङ्गारका लागि कानमा लगाउने गहना (ढुङ्ग्री, टप, मुन्द्री आदि)।
कर्णवेध- --- ना. --- गर्भाधानदेखि लिएर विवाहपर्यन्त गरिने षोडश संस्कारमध्ये कान छेड्ने वैदिक वा तान्त्रिक कर्म।
कर्णशूल- --- ना. --- १. कान दुख्ने रोग; कानको शूल; कर्णपीडा। २. कानको जरामा आउने एक किसिमको खटिरो; काने खटिरो।
कर्णाली- --- ना. --- १. पश्चिम नेपालको प्रसिद्ध र ठुलो नदी; कर्नाली। २. सोही नदीका नाममा नामकरण गरिएको अञ्चल; कर्णाली अञ्चल।
कर्णिका- --- ना. [सं.] --- १. कमलको बिचमा रहने ग्रन्थि वा गाँठो; कमलगट्टा। २. कर्णफूल। ३. माझी औंलो।
कर्णिकार- --- ना. [सं.] --- ल्वाङका आकारको बास्नादार फूल फुल्ने सानो रुख; कनकचम्पा; काँढे चाँप।
कर्णेजप- --- वि. [सं.] --- १. खोजी खोजी अर्काको चुक्ली लाएर हिँड्ने; मन्त्र जपे जस्तै अरूले नसुन्ने गरी कसैको नराम्रो कुरा अर्काको कानमा सुटुक्क भन्ने; घुल्याहा। ना. २. चुक्ली लगाई हिँड्ने व्यक्ति।
कर्णेल- --- ना. [अड्. कोलोनल] --- मेजरभन्दा माथिल्लो तहको पल्टनिया एक दर्जा; प्रमुख महासेनानी।
कर्तन- --- ना. [सं.] --- छुरी, चुलेंसी आदिले काट्ने वा खोल्स्याउने काम; तह मिलाएर केश, नीलकाँडा आदि छाँट्ने काम।
कर्तनी- --- ना. --- चोर औंलो र बुढी औंलो प्वालभित्र पसालेर अँठ्याउँदा धातु आदिका दुई फग्ल्याँटाको धार जोडिई कपडा, केश आदि काट्न वा छाँट्न मिल्ने, बिचमा सानो चुकुल भएको हतियार; कैंची; कर्तनु। २. चक्कु; छुरा।
कर्तरी- --- ना. [सं.] --- हे. कर्तनी।
कर्तव्य- --- ना. [सं.] --- १. कुलपरम्परा, नीतिनियम तथा सामाजिक आवश्यकतानुसार गर्नुपर्ने वा अँगालिने काम; गर्न लायक राम्रो आचरण वा क्रियाकलाप। २. नैतिकताविरुद्ध हुने काम; नजाती आचरण; टुना, मोहनी, विषप्रयोग र प्रहार आदिबाट कुनै व्यक्तिको
कर्तव्यपरायण- --- वि. --- कर्तव्यअनुकूल आचरण गर्ने; कर्तव्यनिष्ठ; धर्मपरायण।
कर्तव्यपालन- --- ना. --- कर्तव्यअनुसारको व्यवहार; गर्न लायक आचरण वा उचित व्यवहारको पालना।
कर्तव्यले मरेको- --- वि. --- आफ्नै कालगतिले मरेको नभई अरूकै बदमासी, प्रहार वा विषप्रयोग आदिबाट मरेको; कुनियतबाट ज्यान गएको।
कर्तव्याकर्तव्य- --- ना. --- सामाजिक-धार्मिक नीति-नियमबमोजिम गर्न हुने र गर्न नहुने काम; उचित र अनुचित आचरण।
कर्ता- --- वि. [सं.] --- १. गर्ने। २. बनाउने; रचना गर्ने। ना. ३. कर्ता, कर्म, करण, सम्प्रदान, अपादान र अधिकरण कारकमध्ये पहिलो कारक; क्रियाव्यापारको प्रमुख सञ्चालक; प्रायः प्रथमा विभक्तिद्वारा प्रतिनिधित्व गरिने कारक; कर्तृकारक। ४. ब्रह्मा। ५. ईश्वर। ६. मरेका जन्तुको पोलिएको छाला (प. ने.)।
कर्ताधर्ता- --- --- १. कुनै कामकुरामा बढी खट्ने वा प्रमुख रूपमा रहेको व्यक्ति; परिवार, संस्था, विशेष कार्य आदिको मूली व्यक्ति; सर्वेसर्वा । वि. २. कुनै कामकुरो गर्ने वा गर्न सक्ने अधिकार पाएको; हर्ताकर्ता।
कर्तार- --- वि. [सं. कर्तृ] --- १. गर्ने; कर्ता। ना. २. ईश्वर।
कर्तु- --- वि. [सं. कर्तृ] --- काम गर्ने। ना. २. कर्ता (ईश्वर, ब्रह्मा, शिव, विष्णु, भाग्य इ.)। (उदा.- उनी मानिसको सुखका निम्ति कार्य र कर्तु मिल्नुपर्छ भन्ने विश्वास राख्छन्।)
कर्तुत- --- ना. [सं. कर्तृत्व] --- १. योजनाबद्ध तरिकाबाट गरिएको नराम्रो कार्य; षड्यन्त्र; कर्तव्य। (उदा.- विनाकर्तुत श्याम मरेको होइन भनी डाक्टरहरूले पुलिससमक्ष विवरण पेस गरे।) २. नराम्रो ढङ्गको काम, बसउठ, बोलीचाली, व्यवहार, चालामाला आदि। (उदा.- उसको कर्तुत देखेर मलाई दिक्क लागिसक्यो।)
कर्तृक- --- वि. [सं.] --- कुनै नामको पछि समस्त रूपमा रहेर 'बनाएको' भन्ने अर्थ बुझाउने एक उत्तरपद (ईश्वरकर्तृक, भानुभक्तकर्तृक, स्वकर्तृक इ.)।
कर्तृत्व- --- ना. [सं.] --- १. कुनै कार्य गर्ने वा गर्न सक्ने सामर्थ्य; कर्ताको भाव वा धर्म। २. व्याकरणअनुसार कर्ताकारक रहेको स्थिति।
कर्तृवर्ग- --- ना. [सं.] --- कार्यकर्ता वा कर्मचारीहरूको समूह।
कर्तृवाचक- --- वि. [सं.] --- व्याकरणमा कर्तालाई बुझाउने वा जनाउने (पद वा क्रिया)।
कर्तृवाच्य- --- ना. [सं.] --- व्याकरणको नियमअनुसार क्रियाव्यापारले प्रत्यक्ष रूपमा कर्तापदलाई सङ्केत गर्ने वाच्य। (जस्तो- 'राम पुस्तक पढ्छ' यो कर्तृवाच्य हो)।
कर्द- --- ना. [सं. कर्तनी] --- चक्कुजस्तो नमोडिने सानो हतियार; चक्कुका आकारको सानो हतियार। (खुकुरीभन्दा कर्द लाग्ने, बाबुभन्दा छोरो जान्ने। - उखान।)
कर्दम- --- ना. [सं.] --- १. हिलो। २. मयल; कसर। ३. स्वयम्भू मन्वन्तरका एक प्रसिद्ध प्रजापति।
कर्नाल- --- ना. [अ. करनाम] --- नर्सिङ्गा झै नघुमेको तर आकारप्रकारमा उत्तिकै वा अझ धेरै ठुलो, फुक्ने ठाउँमा झिनो अनि बज्ने ठाउँमा लाउडस्पिकरको वाझै फुकेको मुख हुने बिचमा भाँच्न मिल्ने एक धात्विक बाजा; भ्वाँकुरु ।
कर्नाली- --- ना. --- पश्चिम नेपालको प्रसिद्ध र ठुलो नदी; कर्णाली (भारतभूमिमा पुगेपछि यो घाघरा र सरयूको नामले प्रसिद्ध हुन्छ)।
कर्नाली अञ्चल- --- ना. --- यस नामको अञ्चल; कर्णाली अञ्चल।
कर्नास- --- ना. --- फुसको वा जस्ताको छानो अड्याउन घरको माथिल्लो भागमा केही बाहिर झिकिएको काठको डन्डी; बतासी।
कर्नासी- --- ना. --- कर्नास।
कर्नी- --- ना. [करनी८ सं. करण] --- १. हे. करणी; करनी। २. बाँस खुर्कने खुर्पो; पसनी।
कर्पन- --- ना. --- न्यायालयमा तिरिने एक प्रकारको पुरानो दस्तुर।
कर्पर- --- ना. [सं.] --- घिउतेलमा रोटी पकाउन आगामा बसालिने ठुलो बाटा; कराही। २. खप्पर, कपाल। ३. दही राख्ने माटाको आरी; कहतारो।
कर्पोरेसन- --- ना. [अ.] --- कुनै उद्देश्यको पूर्तिका लागि साझेदारी वा अर्धसरकारी संस्थाका रूपमा सञ्चालित सङ्गठन; निगम; संस्थान।
कर्फ्यू- --- ना. [अड्. कर्फ्यू] --- सामूहिक रूपमा हिँड्न, जुलुस, नारा लगाउन र सभाबैठक आदि गर्न सरकारका तर्फबाट गरिने निषेधाज्ञा; जहाँ पुगिएको छ त्यहीँ टक्क रोकिई हिँड्न नपाइने स्थिति।
कर्म- --- ना. [सं.] --- १. काम; कार्य। २. भाग्य; तकदिर; प्रारब्ध। ३. वैदिक वा लौकिक संस्कार; व्रतबन्ध, विवाह आदि संस्कार। ४. व्याकरणमा कर्ता, कर्म, करण, सम्प्रदान, अपादान र अधिकरणमध्ये दोस्रो कारक; प्रायः द्वितीया विभक्तिद्वारा प्रतिनिधित्व गरिने कारक; कर्मकारक। ५. अङ्गुल वा मात्राको छ गुना बराबरको नापो; करपाद, अङ्ग वा रस बराबरको परिमाण; छ अङ्गुल।
कर्मकर- --- ना. --- १. नोकर; दास; कमारो; टहलुवा। २. मजदुर; श्रमजीवी।
कर्मकार- --- ना. --- १. फलाम, सुन, आदिको काम गर्ने कालिगढ। २. दास, करिया।
कर्मकाण्ड- --- ना. --- १. गृहस्थीले गर्नुपर्ने नित्य, नैमित्तिक र वैदिक तथा लौकिक कर्मसमूह। २. षोडशसंस्कारको विधिविधान उल्लेख भएको हिन्दूशास्त्र; विवाह, व्रतबन्ध। ३. जन्ममृत्यु आदि कर्मको विवेचन गरिएको वेदको एक खण्ड वा भाग।
कर्मकाण्डी- --- वि. --- कर्मकाण्ड गर्ने वा गराउने (व्यक्ति)।
कर्मक्षेत्र- --- ना. --- १. काम गर्ने ठाउँ; कार्यक्षेत्र; कर्मभूमि। २. संसार।
कर्मचण्डाल- --- वि. --- १. चण्डालको जस्तो नीच आचरण गर्ने; कर्मद्वारा चण्डालजस्तो भएको। ना. २. खराब काम गर्ने व्यक्ति, माथिल्लो जात वा संस्कारमा जन्मेर पनि शूद्रवत् आचरण गर्ने नीच व्यक्ति।
कर्मचाण्डाल- --- ना. --- कर्मचण्डाल।
कर्मचारी- --- वि. [सं.] --- १. अह्राएखटाएको काम गर्ने (व्यक्ति); कर्मिष्ठ। ना. २. सरकारी ओहदामा रहेको व्यक्ति; तलब खाएर काम गर्ने व्यक्ति; कामदार; कारिन्दा।
```
-------------------

-------------------
```
कलनासो --- --- २. सुनिरहूँजस्तो सुरिलो आवाज; श्रुतिमधुर ध्वनि।
कलनासो- --- ना. --- मित्र तालुनजिकै झुन्डिएको मासुको टुक्रो; नासिक्य ध्वनि निकाल्न मद्दत गर्ने उच्चारण अवयव।
कलप- --- ना. [सं. कल्प] --- १. फुलेका केश र जुंगा आदि कालो पार्ने औषधी, खिजाब; केशकल्प। २. कपडा दह्रो पार्नका लागि लगाइने माड। ३. गजुर, औंठी र अन्य धातुमा माथिबाट चढाइने जलप; पाइन।
कल पर्नु- --- अ.क्रि./ टु. --- मन पर्नु; चाखलाग्दो हुनु।
कलबिख- --- ना. [कालो+बिख] --- १. कर्कलाका आकारको लाम्चो पात हुने, निलो फूल फुल्ने र कालो फल लाग्ने बिखालु एक वनस्पति। वि. २. खानै नसकिने खालको तितो; ज्यादै तितो।
कलम- --- ना. [सं.] --- १. हात्तीको बच्चो; छावा। २. उँटको बच्चो; उल्लु।
कलभर्ट- --- ना. [अड्.] --- खोल्साखाल्सीमा ह्युम पाइप जडी वा ढलान गरी बनाइएको पानी जाने ढल; सानो खालको पुल पुलेसो।
कलम- --- ना. [अड्. कालम] --- १. स्याहास्रेस्तामा जनाइएका रकमहरूको कित्ता वा खण्ड। २. पत्रपत्रिका वा पुस्तकका पानाका हरफहरूको ठाडो लहर; स्तम्भ।
कलम २- --- ना. [अ.] --- १. जमिनमा वा अर्को रुखमा सार्नका लागि कुनै रुखको हाँगो काट्ने काम; हाँगालाई बिरुवाका रूपमा परिणत गर्ने विधि; बिरुवा, हाँगा आदिबाट सर्ने बिरुवा निकाल्ने वा छाँट्ने काम।
कलम- --- ना. [सं.] --- १. बाँस, निगालो वा धातुबाट बनेको लेख्ने साधन; लेखनी। २. धानको नलजस्तो भित्र प्वाल परेको डाँठ हुने सानो बाँस; एक जातको निगालो, सर। ३. असारमा रोपेर मङ्सिरमा पाक्ने एक जातको धान। ४. तस्बिर बनाउने हाते कुची; चित्र लेख्ने साधन।
कलमजीवी- --- वि. --- १. कलमकै भरमा परिश्रम गरेर जीविका चलाउने; लेखनवृत्तिका आडमा बाँच्ने; लेखक।
कलमदान/दानी- --- ना. --- कलमको सुरक्षाका लागि टुप्पोपट्टिबाट घुसार्ने ढु‌ङ्ग्रोको आकारको भाँडो; कलमदाप।
कलमदाप- --- ना. --- कलमदान/कलमदानी।
कलमनाम- --- ना. --- सामान्य व्यवहारमा चल्ती गरिनेभन्दा भिन्न नाम; लेखरचनामा कहिलेकाहीँ प्रयोग गरिने छद्मनाम; फुल नाम; उपनाम;।
कलमबाज- --- वि. --- १. लेख्ने पेसा अँगालेको; कलमजीवी। २. वादीप्रतिवादी लेख्न र स्याहास्रेस्ता मिलाउनमा पोख्त।
कलम हडताल --- ना. --- सम्बन्धित उच्च निकायका सामु आफ्ना मागहरू राखी कर्मचारीहरूले कार्यालयमा हाजिर भएर पनि तोकिएको काम नगर्ने एक प्रकारको हडताल; हाजिर भएर पनि लेखपढको काम नगर्ने जिद्दी।
कलमी- --- वि. [कलम+ई] --- १. कलम काटेर सारेको; कलम बनाइएको। २. कलम सारेको बोटमा फलेको। ३. हाँगा काटेर वा छाँटेर सारिएको (फलफूल आदि)। ४. लेख्न जान्ने; कलमजीवी।
कलमी सोडा- --- ना. --- सुँगुरको मूतबाट बन्ने एक प्रकारको सोडा; विस्फोटक पदार्थ बनाउन सकिने र औषधीमा पनि प्रयोग गरिने सोडा।
कलमुखा- --- वि. [कालो+मुख] --- १. कालो अनुहार भएको; अँध्यारमुखे; घोसे। २. मुखाले; दुर्र्मुखा।
कलर- --- ना. [अड्] --- १. कोट, कमिज आदिको घाँटीमा फर्काइने कठालो। २. कुकुरको घाँटीमा बाँध्ने छाला आदिको पेटी।
कलरव --- ना. [सं.] --- १. मिठो र सुरिलो आवाज; कोमल र मधुर ध्वनि। २. परेवाहरूको सामूहिक आवाज।
कलल- --- ना. [सं.] --- गर्भाशयभित्र प्रविष्ट शुक्र र रजको सम्मिश्रण हुने थलथले अवस्थाको गर्भ वा भ्रूण; पहिलो रातको गर्भ।
कलवार- --- ना. [प्रा. कल्लवाल८ सं. कल्यपाल] --- १. नेपालको तराई भागमा रहने एक जाति। २. रक्सी पार्ने र बेच्ने मानिस; भट्टीवाल। स्त्री. कलवार्नी।
कलश- --- ना. [सं.] --- १. बिहानबेलुका पानी भरेर राखिने जलपात्र; गाग्रो; घैटो। २. पूजाआजामा वरुण, नवग्रह आदि देवताको आवाहन गर्न स्थापना गरिने जलपूर्ण घडा; तामाको जलपात्र। ३. मन्दिरको गजुर। ४. विवाहमा सगुनका निम्ति अघि लाएर हिँडाइने, विशेष सजिसजाउ पारिएको, मन्दिरका आकारको मङ्गलपात्र।
कलसाउँदो/कलसौंदो- --- वि. [√ कलचौंडो] --- अनुहारमा अलि अलि कालो रोगन भएको; कालो अनुहारको; कालो कालो वर्णको जिउ भएको।
कलस्यौली- --- ना. [कलश+यौली] --- विवाह आदि मङ्गलकार्यमा सगुनका रूपमा विशेष किसिमले सजाइएको कलश बोकेर जन्तीमा बेहुलाबेहुलीका अगाडि हिँड्ने कन्या वा सधवा स्त्री।
कलहंस- --- ना. [सं.] --- १. मानसरोवर आदि तलाउमा मधुर आवाज निकाल्दै खेल्ने हाँस; रजहाँस; राजहंश। २. हाँस।
कलह- --- ना. [सं.] --- पक्षविपक्षका बिच कुनै कुरा वा विषयमा हुने भनाभन; परस्परको भनावैरी; बाझाबाझ ।
कलहप्रिय- --- वि. --- झगडा गर्ने स्वभावको; झगडालु।
कलहान्तरिता- --- ना. --- पहिले कलहद्वारा पतिको अवहेलना गरेर पछि पछुताउने नायिका; नायिकाका दश भेदमध्ये एक।
कलही --- वि. --- झगडा गर्ने स्वभावको; बाझ्ने; कलहप्रिय।
कलॉट- --- ना. [अङ् क्ल्यारिनेट] --- प्रायः विवाह आदि मङ्गलकार्यमा बजाइने सनईजस्तो एक बाजा।
कला- --- ना. [सं.] --- १. कुनै पनि काम राम्रोसित गर्ने सिप, कौशल आदि व्यवहारोपयोगी चौसट्ठी कला। जस्तै- गायन, वादन, नर्तन, नाट्य, चित्रकारी, विशेषकच्छेद्य (टीकाटाला गर्नु), तण्डुलकुसुमावलि (चामलका दानाले फूलबुट्टा बनाउनु), पुष्पास्तरण (फूलैफूलको श्रृङ्गार रच्नु), अङ्गराग (बुकुवा, पाउडर आदि लगाउनु), मणिभूमिका कर्म (घर सजाउनु), शयनरचना (बिछ्‌याउना सजाउनु), उदकवाद्य (जलतरङ्ग बजाउनु), उदकाघात (पचका हान्नु), चित्रायोग (उमेर वा अवस्था परिवर्तन), माल्यग्रन्थन (माला गाँस्नु), केशशेखरापीड (कपालमा फूल सजाउनु), नेपथ्ययोग (पोसाक फेर्नु), कर्णपत्रभङ्ग (ढुङ्ग्री, काँटा आदि लगाउनु), गन्धयुक्ति (अत्तर आदि लगाउनु), अलङ्कार योग (गहना पहिरनु),
कलाकार- --- वि. [सं.] --- १. कुनै कलाको ज्ञाता; वास्तु, मूर्ति, चित्र, सङ्गीत आदि कुनै कलाकृतिको निर्माण गर्ने; कलापूर्ण काम गर्ने। ना. २. कुनै पनि कलापूर्ण काम गर्ने वा कलात्मक सिप देखाउने व्यक्ति (साहित्यकार, सङ्गीतकार, मूर्तिकार, शिल्पकार, नृत्यकार, अभिनेता इ.)।
कलाकारिता- --- ना. --- कलापूर्ण ढङ्गले सजाउने काम; रङ्गरोगन भरेर सिँगारपटार गर्ने प्रविधि। (उदा.- पाटनको कृष्णमन्दिरमा मल्लकालीन कलाकारिताको राम्रो नमुना देखिन्छ)।
कलाकुशल- --- वि. [सं.] --- कलाका विषयमा पोख्त; कलामा निपुण।
कलाकृति- --- ना. [सं.] --- कलाकारद्वारा निर्मित रचना, कालिगडीको शिल्प, कलाकारका चित्र।
कलाकौशल- --- ना. [सं.] --- १. कलाक्षेत्रमा प्राप्त गरेको सिप; कलामा निपुणता। २. कालिगडी; सिप; शिल्प।
कलाजीवी- --- वि. [सं.] --- कलाका क्षेत्रमा काम गरेर जीविका चलाउने; आफ्नै सिपबाट आर्जेको सम्पत्तिले जीवननिर्वाह गर्ने।
कलात्मक- --- वि. [सं.] --- कलापूर्ण ढङ्गले सजाइएको; कालिगडी भरिएको; आकर्षक ।
कलात्मकता- --- ना. --- कलात्मक हुनुको भाव, गुण वा अवस्था।
कलाधर- --- ना. [सं.] --- १. चन्द्रमा। २. महादेव; शिव। ३. कलाविशेषज्ञ, कलाविद्।
कलानिधि- --- ना. [सं.] --- चन्द्रमा।
कलाप- --- ना. [सं.] --- १. धेरै परिमाण; रास; समूह; थुप्रो। २. मुजुरको पुच्छर । ३. बिटो; मुठो। ४. धनु। ५. कात्यायनद्वारा प्रणीत व्याकरणको नाम।
कलापिनी- --- ना. --- रात; रात्रि।
कलापी- --- ना. --- १. मुजुर। २. कोइली। वि. ३. कालप व्याकरण पढ्ने। ४. बथानमा बस्ने।
कलाबत्तु- --- ना. [तु. कलाबतून] --- रेसमका डोरामा बेरिएको सुनौला र रूपौला झिनो तार।
कलामर्मज्ञ --- वि. [सं.] --- १. कुनै वस्तुको सौन्दर्यबारे राम्रो पारख गर्ने; कलाको भित्री मर्म चिन्ने। २. कलाकार।
कलावन्त- --- वि. [सं. कलावान्] --- कला जान्ने; कलाकार।
कलावान्/कलाविद्- --- वि. [सं.] --- कलाको ज्ञाता; कलाकार।
कलास्नातक- --- ना. [सं.] --- साहित्य, सङ्गीत आदि ललित कलाको स्नातक; तत्सम्बन्धी तह, डिग्री वा उपाधि (बी. ए.)।
कलास्नातकोत्तर- --- ना. --- कलास्नातकभन्दा उपल्लो तह, डिग्री वा उपाधि (एम. ए.)।
कलि- --- ना. [सं.] --- १. सत्य, त्रेता, द्वापर र कलि चारयुगमध्ये पछिल्लो युग; वर्तमान युगः। २. आपसको द्वेषपूर्ण भनाभन; झगडा; कलह। ३. पाप। ४. दुःख, क्लेश। ५. युद्ध, स‌ङ्ग्राम। ६. फक्रनुभन्दा पहिलो अवस्थाको फूल; कोपिला।
कलिकर्म- --- ना. --- १. परस्परमा कलह पार्ने वा बझाउने काम। २. लडाइँ; झगडा, युद्ध।
कलिका- --- ना. [सं.] --- नफक्रेको फूल; कोपिला।
कलिकाल- --- ना. [सं.] --- कलियुग; कलियुगको समय।
कलिङ्ग- --- ना. [सं.] --- १. फुस्रो रङ्गको लामो गर्धन र रातो टाउको हुने एक प्रकारको चरो। २. तरबुजो। ३. भारतको उडिसा प्रदेशको प्राचीन नाम।
कलिजुग- --- ना. [सं. कलियुग] --- हे. कलियुग।
```
-------------------

-------------------
```
आवर्तक --- वि. --- १. चारैतिर घुमाउने; रिगाँउने। २. लगातार घुमिरहने; रिड्ने। ३. फेरि फेरि दोहोरिने; पुनः पुनः भइरहने। ना. ४. मुँवरी।
आवर्तन- --- ना. --- १. बारम्बार घुम्ने प्रक्रिया; रिड्ने काम। २. मदानीले दही मथ्ने काम; आलोडन। ३. दोहोऱ्याउने काम। ४. पग्लने प्रक्रिया। ५. बाङ्गिने वा टेढिने काम।
आवर्तन विन्दु- --- ना. --- १ हावा र पानीको भुमरीमा देखिने केन्द्रीय विन्दु वा स्थल। २. गणितमा विभिन्न निष्कर्ष निकालिने प्रारम्भिक अङ्कबीज।
आवलि/आवली- --- ना. [सं.] --- १. क्रमैले मिलाएर राखिएको वस्तुसमूह। २. लहर; ताँती; श्रेणी; पङ्क्ति। (समासमा प्रायः उत्तरवर्ती भएर यो शब्द आउँछ। जस्तै- नामावली, विरुदावली इ.)।
आवश्यक- --- वि. [सं.] --- खाँचो परेको; चाहिएको; नभई नहुने; जरुरी।
आवश्यकता- --- ना. --- आवश्यक भएको स्थिति; खाँचो; जरुरत।
आवश्यकी --- वि. --- आवश्यकता भएको।
आवह- --- ना. [सं.] --- १. सात प्रकारका वायुमध्ये एक; पृथ्वी र स्वर्गमा वहने वायु। वि. २. पैदा गर्ने; उत्पादक। (यो शब्द प्रायः शब्दको अन्तमा आउँछ। जस्तै- भयावह, सुखावह इ.)।
आवागमन- --- ना. [सं.] --- आउने जाने काम; आवतजावत; आतेजाते; ओहोरदोहोर ।
आवाज- --- ना. [फा.] --- १. वस्तुको पारस्परिक सङ्घर्ष वा हावाको ठक्करबाट निस्कने ध्वनि; मुखोच्चरित ध्वनि; आबाज; शब्द; नाद। २. बोली; वाणी। ३. हल्ला; खलबल।
आवारा- --- वि. [फा.] --- १. विनाकाम यताउति घुम्ने; बेकार यताउति हल्लने; बराला। २ घर, परिवार र समाजको कुनै पर्वाह नगर्ने; अलमस्त। ३. घरगृहस्थीको ठेगाना नभएको; निस्फिक्रीको; नागो।
आवास- --- ना. [सं.] --- १. जिउ ओत्ने ठाउँ; घर; गृह। २. बस्ने ठाउँ; निवासस्थान।
आवासगृह- --- ना. --- बसोबास गर्ने घर।
आवास स्थल- --- ना. --- आवासगृह।
आवासिक- --- वि. --- आवासको; आवाससम्बन्धी।
आवासीय- --- वि. --- नियत स्थानमै बसेर काम गर्ने; खटाएको ठाउँमा निश्चित अवधिसम्म रहने।
आवहक- --- वि. [सं.] --- प्रतिमा, मूर्ति आदिमा मन्त्रद्वारा देवदेवीको प्राण- प्रतिष्ठा गर्ने; आवाहन गर्ने; बोलाउने; डाक्ने।
आवाहन- --- ना. --- १. पूजाआजामा देवताहरूलाई बोलाउन गरिने मन्त्रयुक्त प्रार्थना; फूल, अक्षता चढाएर देवदेवीलाई बोलाउने काम। २. आह्वान; निमन्त्रण; बोलाहट।
आविद्ध- --- वि. [सं.] --- खोपिएको; रोपिएको; प्वाल पारिएको; छेडिएको।
आविर्भाव/आविर्भावन- --- ना. [सं.] --- १. उत्पत्ति; पैदा; प्रकट। २. नयाँ वस्तुको उत्पादन; आविष्कार। ३. सामु देखिने कार्य; बाहिर दृश्य रूपमा प्रकट हुने काम।
आविर्भूत- --- वि. --- १. पैदा भएको; उत्पन्न। २. बाहिर दृश्य रूपमा आएको; निस्केको। ३. अभिव्यक्त; प्रकट भएको।
आविष्करण- --- ना. [सं.] --- नयाँ नयाँ सिद्धान्तहरू पत्ता लगाउने काम; नयाँ नयाँ वस्तुहरूको उत्पादन; आविष्कार।
आविष्कर्ता- --- वि. [सं.] --- नयाँ नयाँ सिद्धान्त र वस्तुहरू पैदा गर्ने; आविष्कार गर्ने; पत्ता लगाउने।
आविष्कार- --- वि. [सं.] --- नयाँ सिद्धान्तको प्रतिपादन; नयाँ नयाँ वस्तुको उत्पादन; आविष्करण।
आविष्कारक- --- वि. --- आविष्कार गर्ने; आविष्कर्ता।
आविष्कृत- --- वि. --- आविष्कार गरिएको; नयाँ नयाँ सिद्धान्त वा वस्तुहरूको पत्ता लगाइएको।
आविष्ट- --- वि. [सं.] --- १. आवेशमा आएको; जोस चढेको; उत्तेजित। २. भूत, प्रेत आदि लागेको; मन्त्रतन्त्रबाट वश गरिएको।
आवृत- --- वि. [सं.] --- १. छोपिएको; ढाकिएको। २. बेहिएको; घेरिएको। ३. छेकिएको; बारिएको।
आवृत्त- --- वि. [सं.] --- १. दोहोऱ्याइएको; डब्ल्याइएको। २. रिँगाइएको; घुमाइएको। ३. फर्काइएको।
आवृत्ति- --- ना. --- १. कुनै पाठ वा मन्त्र आदि आद्योपान्त पढ्ने क्रियाप्रक्रिया; कुनै पाठ वा मन्त्रको सुरुदेखि अन्तसम्मको वाचन। २. कुनै कुरामा बारम्बार गरिने अभ्यास; दोहोऱ्याउने काम। ३. पुस्तकको मुद्रण वा प्रकाशन; संस्करण; पुनः संस्करण।
आवृत्तिदीपक- --- ना. --- दीपक अलङ्कारमा धर्मलाई पटक पटक दोहोऱ्याउँदा हुने एक अलङ्कार।
आवृष्टि- --- ना. [सं.] --- पानी पर्ने काम; झरी; वर्षा।
आवेग- --- ना. [सं.] --- १. कुनै खराब वा असल कामको प्रतिक्रिया तथा प्रभावले अकस्मात् मनमा उठ्ने सहज प्रवृत्ति वा विकृति; झोक; मनोविकार। २. मानसिक उत्तेजनाको प्रभावले गरिएको काम। ३. मनको असामान्य अवस्था; चेतनमाथि परेको अचेतनको प्रभुत्व। ४. उत्पात आदिबाट हुने हडबडी आदिलाई बुझाउने व्यभिचारी भावको एक भेद।
आवेग जाल- --- ना. --- मनमा उब्जने आवेगहरूको समूह; मनोविकार।
आवेदक- --- वि. [सं.] --- १. कुनै संस्था, कार्यालय वा व्यक्तिछेउ जागिर आदिको माग गरेर पत्र लेख्ने। २. आवेदन गर्ने; बिन्तीपत्र दिने; निवेदक; प्रार्थी। ३. माग गर्ने; अर्को संस्था वा कार्यालय आदिबाट सुविधा चाहने।
आवेदन- --- ना. [सं.] --- १. कुनै काम गराइपाउन लेखिएको अनुरोधपत्र; दर्खास्त; निवेदन। २. प्रार्थना; अनुरोध; बिन्तीपत्र।
आवेदन पत्र- --- ना. --- निवेदन पत्र; प्रार्थना पत्र।
आवेश- --- ना. [सं.] --- १. कुनै बाह्य प्रभावबाट मनमा आउने प्रक्रिया; मनको प्रबल वेग; झोक; जोस। २. असामान्य मनःस्थिति; अचेतन मनको प्रभाव। ३. प्रवेश; पस्ने काम। ४. भूतप्रेत आदिको असर; तन्त्र, मोहनी आदिको प्रभाव।
आवेष्टन- --- ना. [सं.] --- १. कपडा आदिले कुनै वस्तुलाई बेर्ने वा लपेट्ने काम; ढाक्ने वा छोप्ने कार्य। २. बेर्ने वा लपेट्ने वस्तु; बासा; खोल; बेठन; ढक्कन।
आवेष्टित- --- वि. [सं.] --- आवेष्टन गरिएको।
आव्रजन --- ना. [सं.] --- १. एक ठाउँबाट अर्को ठाउँमा बसोबास सर्ने काम; आप्रवास; बसाइँ। २. सन्न्यास; गार्हस्थ्य जीवन छाडेर शिखासूत्र त्याग गरी चौथो आश्रमको नियम पालन गर्ने काम।
आशंसा- --- ना. [सं.] --- १. उमेद; आशा। २. शङ्का; सन्देह; दुबिधा। ३. इच्छा; कामना। ४. प्रशंसा; तारिफ। ५. सम्मान; आदर।
आशंसित --- वि. --- आशंसा गरिएको।
आशक- --- ना. --- हे. आसक।
आशक्त- --- वि. [सं.] --- शक्तिशाली; समर्थ; जे पनि गर्न सक्ने।
आशक्ति- --- ना. --- सामर्थ्य; बल; बुता; शक्ति।
आशङ्का- --- ना. [सं.] --- १. दुविधा; शङ्का; सन्देह। २. कुनै अनिष्ट कामकुराको सम्भावनाले पैदा हुने डर; कुनै अनिष्ट परिणामको सम्भाव्यता।
आशङ्कित- --- वि. --- आशङ्का गरिएको; सन्देहयुक्त।
आशङ्की- --- वि. --- श‌ङ्का गर्ने; शङ्कालु।
आशय- --- ना. [सं.] --- १. भाव; मतलब, तात्पर्य। २. इच्छा; कामना। ३. उद्देश्य; नियत। ४. गूढ अभिप्राय।
आशा- --- ना. [सं.] --- १. चाहेको वस्तु पाउने इच्छा; अभिलाषा; चाहना। २. लोभ, लालच।
आशाकारी- --- वि. --- आसे बानी भएको।
आशाखेती- --- ना. --- आशा नै खेती; अकासे वृत्ति।
आशाजनक- --- ना. --- आसलाग्दो ।
आशातीत- --- वि. --- आशा गरिएको भन्दा बढ्ता; सोच्दै नसोचेको।
आशान्वित- --- वि. --- आशाले युक्त भएको; आशावान्।
आशामुखी- --- वि. --- आस गर्ने; अर्काको भरमा मात्र जीवन धान्ने।
आशावाद- --- ना. --- भविष्यको आशा वा सुखप्राप्तिमा विश्वास गर्ने विचार वा सिद्धान्त।
आशावादी- --- वि. --- आशावादको अनुयायी; आसे बानी भएको।
आशिष्- --- ना. [सं.] --- प्रायः मान्यजनबाट दिइने शुभकामना; आशीर्वाद; आसिक।
आशीर्वचन/आशीर्वाद- --- ना. [सं.] --- १. प्रायः मान्यजनले आफूमन्तिरकाको सफलता वा कल्याणको कामनाले प्रकट गर्ने शुभेच्छा । २. ब्राह्मणवर्गबाट यजमानको उन्नतिका लागि मन्त्र पढेर दिइने शुभकामना; आशिष्।
आशु- --- वि. [सं.] --- चाँडो; तुरुन्त; छिटो।
आशुकवि- --- वि. --- १. छिटो छिटो कविता रच्न सक्ने (कवि)। ना. २. कुनै दृश्य वा घटनालाई तत्काल कवितामय भाषामा वर्णन गर्ने कवि।
आशुतोष- --- वि. --- १. चाँडै नै सन्तुष्ट हुने। ना. २. महादेव।
आशुपत्र- --- ना. --- छिटो गरी पठाइने पत्र; जरुरी चिठी।
आशुलिपिक- --- वि. --- छिटो छिटो लेख्न सक्ने।
आशौच- --- ना. [सं.] --- १. जन्मदा वा मर्दा सगोत्री दाजुभाइ र नजिकका नातेदारलाई निश्चित अवधिसम्म लाग्ने अशुद्धि; सूतक; सुत्केरो; जुठो। २. बाबुआमाको मृत्युपछि छोरालाई वर्ष दिनसम्म लाग्ने अशुद्धि; बरखी।
आशौची- --- वि. --- जुठो वा सूतक परेको; आशौच लागेको वा बारेको।
आश्चर्य- --- ना. [सं.] --- १. नयाँ; अनौठा र अद्भुत वस्तु वा दृश्य देख्दा मनमा उठ्ने भाव; आसर्जे; उदेक । वि. २. अनौठो; ताजुबलाग्दो।
आश्चर्यचकित --- वि. --- अनौठो वस्तु वा दृश्य देखेर दङ्ग परेको; उदेकमा परेको।
आश्चर्यभूत- --- वि. --- आश्चर्यमा परेको।
आश्चर्यत- --- वि. --- चकित।
आश्रम- --- ना. [सं.] --- १. प्राचीन ऋषिमुनिहरूले बस्नका निम्ति प्रायः जङ्गलमा बनाएको आवास; कुटी; गुफा। २. समाधि वा तपस्या गर्ने ठाउँ; तपोवन। ३. ब्रह्मचर्य, गार्हस्थ्य, वानप्रस्थ र सन्न्यासनामक वर्णाश्रममध्ये कुनै एकको आश्रयस्थल। ४. हिन्दू संस्कृतिअनुसार चार वर्णाश्रमधर्ममध्ये आयुको विभाजनबाट ग्रहण गरिने जीवनप्रक्रिया विशेष; एक प्रकारको जीवनचर्या।
आश्रमधर्म- --- ना. --- ब्रह्मचर्य, गार्हस्थ्य, वानप्रस्थ र सन्न्यासनामक चारै वर्णाश्रमका व्यक्तिहरूले पालन गर्नुपर्ने धर्म।
आश्रमभ्रष्ट- --- वि. --- आफ्नो वर्णाश्रममा रहँदा नियमानुसार धर्मको पालन नगर्ने; आश्रमधर्मबाट पतित।
आश्रमवासी- --- वि. --- आश्रमको धर्मपालना गरेर बस्ने।
आश्रमी- --- वि. --- आफ्नो आश्रमधर्मको अनुकूल आचरण गर्ने; आश्रमवासी।
आश्रय- --- ना. [सं.] --- १. कुनै वस्तु वा संरक्षकत्व प्रदान गरेर दिइने मद्दत; सहारा; आधार; टेको। २. विश्राम गर्ने ठाउँ; बिसौनी; ओत। ३. शरणार्थीहरूको बस्ने ठाउँ; क्षणिक आवास। ४. घर। ५. भर; आड; भरोसा।
आश्रयदाता --- ना. --- आश्रय दिने व्यक्ति।
आश्रयी- --- वि. --- सहारा चाहने; आश्रय लिने; आश्रयमा रहेको।
आश्रित --- वि. [सं.] --- मद्दत पाएको; आश्रयमा रहेको; सहारामा रहेको; शरणमा बाँचेको।
आश्रित उपवाक्य- --- ना. --- व्याकरणअनुसार मिश्र वाक्यको मुख्य उपवाक्यबाहेक अर्को अङ्ग उपवाक्य; जो, जुन आदि संयोजकमार्फत मुख्य उपवाक्यसँग सम्बन्धित रहने वाक्यांश।
आरिलष्ट- --- वि. [सं.] --- १. अर्को वस्तुसँगै गाँसिएको; जोडिएको; टाँसिएको। २. आलिङ्गन गरेको; अँगालो हालेको; जोल्टिएको।
आश्लेष/आश्लेषण- --- ना. [सं.] --- १. एकअर्कासँग गाँसिने काम; टाँस्ने काम; जोड। २. अङ्कमाल; आलिङ्गन; अँगालो।
आश्वस्त- --- वि. [सं.] --- १. चाहेको कुरा पूरा गरिदिने वचन पाएको; आश्वासन मिलेको; भरविश्वास पाएको; आशाप्राप्त। २. डर, त्रास, शङ्का, चिन्ता आदिबाट मुक्त।
आश्वास/आश्वासन- --- ना. [सं.] --- १. सास फेर्ने काम; फोक्साले वायु भित्र तान्ने प्रक्रिया। २. भरोसा; पत्यार; विश्वास; भर। ३. ठुला बडाबाट दिइने आडभरोसा; अभयदान।
आश्वासी- --- वि. --- १. आडभरोसा दिएर मन शान्त बनाउने; सम्झाउने। २. आश्वासनको भरमा बाँच्न चाहने; आफ्नो बुद्धिबर्गत केही नभएको।
आश्विन- --- ना. [सं.] --- विक्रम संवत्को वार्षिक समयक्रममा वैशाखदेखि गन्दा आउने छैटौं महिना; अश्विनी नक्षत्रले युक्त भएको पूर्णिमा हुने महिना; असौज ।
आषाढ- --- ना. [सं.] --- विक्रम संवत्को वार्षिक समयक्रममा वैशाखदेखि गन्दा आउने तेस्रो महिना; आषाढा नक्षत्रले युक्त पूर्णिमा भएको महिना; असार।
```
-------------------

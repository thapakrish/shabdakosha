-------------------
```
ओडाल्नु- --- स.क्रि. [सं. अवदलन] --- ढिडो वा अन्य लेदो पदार्थ पकाउँदा पन्यूँ, दाबिलो आदि साधनले राम्ररी मिल्ने गरी बेसरी चलाउनु, मस्काउनु, हुँडल्नु।
ओडालाइ- --- ना. --- ओडाल्ने वा ओडालिने किसिम, क्रिया वा भाव।
ओडालिनु- --- क.क्रि. --- १. ओडाल्ने काम गरिनु; हुँडलिनु। अ.क्रि. २. मनमा धेरै कुरा खेल्नु; धेरै पिर पर्नु।
ओडो- --- क्रि.वि. --- ओट नजिक; ओर; वरतिर।
ओढ्नु- --- स.क्रि. [सं. उपवेष्टन] --- १. जाडो आदिबाट बच्नाका निम्ति न्यानो कुनै लुगाले जम्मै जिउ वा कुनै अङ्ग मात्र छोप्नु; ओढ्नेले जिउ ढाक्नु। २. घामपानीबाट बच्न छाता, घुम, छत्री आदि साधनले शरीर ढाक्नु।
ओढनी- --- ना. [था.] --- गजाले रेटेर बजाइने तीनतारे बाजा।
ओढाइ- --- ना. [√ ओढ् (+आइ)] --- ओढ्ने भाव, क्रिया वा प्रक्रिया।
ओढाइनु- --- क.क्रि. --- १. ओढ्न लाइनु। २. ओढ्नेले ढाकिनु।
ओढाउनु- --- प्रे.क्रि. --- १. कसैलाई ओढ्ने वस्तुले ढाकिदिनु; ओढ्ने वस्तुले छोप्नु। २. लुगा वा छाता आदि ओढ्न लाउनु; ओढ्ने वा छाता आदिले ढाक्न लाउनु।
ओढिनु- --- क.क्रि. --- ओढ्ने काम गरिनु; ओढ्‌नेले ढाकिनु।
ओढो- --- ना. [ओढ्+ओ] --- १. घाम, पानीबाट बच्नका निम्ति शिरमाथि ओढ्‌ने साधन (छाता, घुम इ.)।
ओढ्ने- --- ना. [ओढ्+ने] --- १. जाडो आदिबाट बच्न जम्मै जिउ वा कुनै अङ्ग ढाक्ने वस्त्र (सिरक, दोलाइँ, पछ्‌यौरा, बर्को इ.)। वि. २. ओढ्न मिल्ने; ओढ्न हुने। ३. ओढ्ने काम गर्ने।
ओत- --- ना. [सं. उद] --- पानीभित्र निकैबेर डुबुल्की मार्न सक्ने एक मत्स्यभक्षी, स्तनपायी, उभयचर प्राणी।
ओत- --- ना. --- १. [सं. अवित] १. चर्को घाम, वर्षा आदिबाट जोगिन शरण लिइने ठाउँ, घामपानी आदिले नभेट्ने सुरक्षित ठाउँ; ओट; आड। २. आपद्विपद् परेका बेलामा शरण लिइने व्यक्ति, वस्तु वा ठाउँ; आडभरोसा; सहारा; आश्रय।
ओतप्रोत- --- वि. [सं.] --- १. अर्को वस्तु वा कुरासँग छुट्ट्याउन नसकिने गरी मुछिएको; एकअर्कासँग राम्रोसित मिसिएको। २. यन्त्र वा हातद्वारा बुनिएको; एकअर्कासँग गाँसिएको। ३. सबैतिर फिँजिएको; चारैतिर व्याप्त भएको ; विस्तृत। ४. मित्र फिँजिएको; अन्तर्व्याप्त ।
ओताइ- --- ना. [√ ओत् (+आइ)] --- ओत्ने भाव, क्रिया वा प्रक्रिया।
ओताइनु- --- क.क्रि. --- ओत्न लाउनु।
ओताउनु- --- अ.क्रि --- १. ओतिनु। प्रे.क्रि. २. ओत्न लाउनु।
ओतिनु- --- अ.क्रि. --- चर्को घाम, वर्षा आदिबाट जोगिन सुरक्षित ठाउँमा जानु; ओत लाग्नु।
ओथरा- --- ना. --- हे. ओथारो।
ओथाइ- --- ना. [√ ओथाउ (+आइ)] --- ओथाउने भाव, क्रिया वा प्रक्रिया।
ओथाइनु- --- क.क्रि. --- ओथाउने काम गरिनु।
ओथाइ पथाइ- --- ना. --- पाकेको भात आदि ओथाउने र पस्कने क्रिया वा किसिम।
ओथाउनु- --- स.क्रि. [सं. अव+स्थ] --- पाकिसकेपछि भातआदिलाई चुलाबाट झिकेर केही बेर रहन दिनु; थरक मार्नु; सेलाउनु।
ओथारो- --- ना. [सं. अवस्तर] --- १. अण्डज जातिका कुखुरा आदि पक्षीले आफ्ना र अरूका पनि फूलबाट चल्ला काढ्नका निम्ति वा चल्ला काढिसकेपछि तिनलाई आफ्ना प्वाँखका भुवाले छोप्ने काम। २. चराचुरुङ्गी बस्ने गुँड; ओथरा; ओथ्रा।
ओथिनु- --- अ.क्रि. [ओथि+नु] --- पाकेर चुलाबाट झिकिसकेको भात आदि केही चिसो हुनु, केही सेलाउनु।
ओथ्रनु- --- स.क्रि. [ओथ्रो+नु] --- कुखुरा आदि पक्षीले आफ्ना र साथै राखिएका अरूका समेत फुललाई कोरल्नुभन्दा पहिले छोपेर बस्नु; ओथारो बस्नु; ओथ्रा बस्नु; ओथ्राउनु।
ओथ्रा- --- ना. [ओथारो] --- हे. ओथारो।
ओथ्राइ- --- ना. --- ओथ्रने किसिम, क्रिया वा भाव।
ओथ्राउनु- --- स.क्रि. --- १. ओथ्रनु। प्रे.क्रि. २. ओथ्रा बस्न लाउनु।
ओथ्रिरनु- --- क.क्रि. --- ओथ्रा बसिन् ।
ओथ्रो- --- ना. [√ ओथारो] --- ओथारो; गुंड।
ओद- --- ना. [सं. उद्र] --- जलमा बस्ने विशेष किसिमको बिरालो; पानी बिरालो, ओत।
ओदान- --- ना. --- हे. ओधान।
ओदार्नु --- स.क्रि. [सं. अवदारण] --- १. औजारद्वारा जमिनको माटो खुकुलो पार्नु; खन्नु; खोस्रनु। २. निर्मित घर आदिलाई भत्काउनु; भताभुङ्ग पार्नु।
ओदाराइ- --- ना. --- ओदार्ने किसिम, क्रिया वा भाव।
ओदारिनु- --- क.क्रि. --- ओदार्ने काम गरिनु।
ओदाऱ्याउनु- --- प्रे.क्रि. --- ओदार्न लाउनु।
ओदाल- --- ना. [सं. उद्दार] --- पाट बनाउने काममा र गाईभैंसी आदिको घाँसका रूपमा प्रयोग गरिने ठुला पात हुने एक जातको रुख।
ओद्रा- --- ना. [सं. उद्दार] --- जुइनाको रूपमा प्रयोग गरिने पाट आदिको बोक्रो।
ओद्रो- --- ना. [ओथ्रो] --- घरको मालसामान राख्ने कोठा।
ओधान/ओधानी- --- ना. [सं. अवधान] --- भाँडा बसाल्नका लागि बलेको अगेनामाथि राखिने तीन खुट्टा भएको फलामे साधन; ओदान।
ओधाने- --- वि. --- ओधानजस्तो आकारको।
ओपी- --- ना. [सं. वापी] --- सानो जलाशय; कुवा; वापी।
ओबट्नु- --- स.क्रि. [सं. उद्वर्तन+नु] --- शरीरलाई सफा, सुन्दर बनाउनका निमित्त बुकुवा आदि घस्नु।
ओबटाइ- --- ना. --- ओबट्ने भाव, क्रिया वा प्रक्रिया।
ओबटाउनु- --- प्रे.क्रि. --- ओबट्ने काम गराउनु।
ओबटिनु- --- क.क्रि. --- ओबट्ने काम गरिनु।
ओबाइ- --- ना. [√ ओबाउ (+आइ)] --- ओबाउने भाव, क्रिया वा प्रक्रिया।
ओबाइनु- --- क.क्रि. --- १. ओबानो पारिनु; सुकाइनु। अ.क्रि. २. ओबानो होइनु ।
ओबाउनु- --- स.क्रि. [ओबानो+आउ+नु] --- १. ओबानो पार्नु। अ.क्रि. २. ओबानो हुनु।
ओबानु/ओबानो- --- वि. --- १. पानी वा चिसोपन नभएको; पानी सुकेको; सुखो; सुक्खा; ओभानु; ओभानो। २. सिंदुर नभएको (सिउँदो)।
ओभर- --- वि.बो. [अङ्.] --- १. आकाशवाणीमा कसैसँग कुराकानी गर्दा समाप्त भएको जनाउने शब्द। वि. २. सकिएको, समाप्त।
ओभरकोट- --- ना. --- घाँटीदेखि पिँडुलासम्म आउने एक किसिमको लामो कोट; ह्वार्लाङ्गे कोट।
ओभरटाइम- --- ना. --- कुनै कामकुरा गर्दा निर्धारित समयभन्दा बढी समय; अतिरिक्त समय।
ओभरटाइम भत्ता- --- ना. --- ओभरटाइममा काम गरेबापत पाउने अतिरिक्त पारिश्रमिक ।
ओभरलोड- --- ना. --- बोक्न सक्ने वा अटाउन सक्नेभन्दा बढी भारी; थाम्न सक्नेभन्दा बढी बोझ ।
ओभरसियर- --- ना. --- घर, पुल, बाटो आदि बनाउने कामको निरीक्षक; इन्जिनियरभन्दा तल्लो दर्जाको विशेषज्ञ।
ओभरहल- --- ना. --- साइकल, मोटर आदि यान्त्रिक सरसामानको पूरै मरम्मत, सरसफाइ आदि।
ओभाइ- --- ना. [√ ओभाउ (+आइ)] --- हे. ओबाइ।
ओभाइनु- --- क.क्रि. --- ओबाइनु।
ओभाउनु- --- स.क्रि. --- ओबाउनु।
ओभानु/ओभानो- --- वि. --- हे. ओबानू।
ओमराह- --- ना. [अ. उमरा] --- प्राचीनकालमा उपत्यकाबाहिर सैनिक तैनाथ गर्न खडा गरिएको पद, उमराव।
ओर- --- क्रि.वि. [ओट] --- १. नजिक; वर; वरतिर। ना. यो. २. नजिक (उदा.- म ओर आऊँ कि?)।
ओर पश्चिमा- --- ना. --- १. अछाम, बाजुरा र बझाङमा बोलिने नेपाली भाषाको कुनै एक भाषिका। वि. २. निकटपच्छिमी।
ओहनु- --- अ.क्रि. --- हे. ओर्लनु।
ओरा- --- वि. [ओर+आ] --- थोरै; 'अत्यन्त धेरै' भन्ने अर्थ जनाउन प्रश्नवाचक र निषेधवाचक वाक्यमा प्रयोग गरिने शब्द। (उदा.- ओरा आनन्द लुटियो र? ओरा आनन्द लुटिएन)।
ओराङ्गुटन- --- ना. [अड्. ओराङ्ओटाङ] --- बोर्नियो र सुमात्राका टापुका जङ्गलमा पाइने वनमान्छे।
ओराल्नु- --- स.क्रि. [ओरालो+नु] --- कुनै व्यक्ति वा वस्तुलाई माथिबाट तलतिर झार्नु; तलतिर ल्याउनु; ओह्राल्नु।
ओरालिनु- --- क.क्रि. --- ओराल्ने काम गरिनु; ओहालिनु।
ओराली- --- ना. [ओरालो+ई] --- हे. ओरालो।
ओराली उकाली- --- ना. --- ओरालो र उकालो। २. उत्थान र पतन।
ओरालो- --- ना. [सं. अवतरण?] --- १. तलतिर ढाल परेको स्थल; भिरालो ठाउँ; ओह्रालो। वि. २. ओर्लनुपर्ने; भिरालो।
ओरी- --- क्रि.वि. [ओर ई] --- आत्मीय; आफन्त; पक्षधर।
ओरी- --- ना. [सं. उपद्रव] --- बदमासी; ओऱ्याइँ; उपद्र्याइँ।
ओर्कनुफर्कनु- --- स.क्रि. [(द्वि.) फर्कनु] --- १. ओर्कीफर्की गर्नु; बराबर फर्कनु। २. ओल्टनुपल्टनु।
ओर्काइफर्काइ- --- ना. --- ओर्कने फर्कने क्रिया वा प्रक्रिया; ओल्टाइपल्टाइ।
ओर्कीफर्की- --- ना. --- फेरि फेरि फर्केर आउने, हेर्ने वा केही गर्ने क्रिया। २. कोल्टे फर्काइ।
ओऱ्याइँ- --- ना. [उपद्रो + याइँ] --- नचाहिँदो काम; उपद्रव, उपद्र्याइँ; ओह्याइँ।
ओर्लनु --- अ.क्रि. [ओरालो+नु] --- १. माथिबाट तलतिर झर्नु; ओरालो लाग्नु। २. घरगृहस्थी तथा अन्य व्यवहार बिग्रँदै जानु; घरघाट हुनु; अवनति हुनु।
ओर्लाइ- --- ना. --- ओर्लने किसिम, क्रिया वा भाव।
ओर्लिनु- --- अ.क्रि. --- ओर्लेको होइनु; ओर्लनु।
ओल- --- ना. [सं.] --- १. एकै भेट्नामा लामा लामा धेरै पात हुने बाँकाको जस्तो निलो फूल फुल्ने, हरियो घोगामा राता, पहेँला फल फल्ने र ठुलो कन्द हुने सानो एक बोट; एक प्रकारको जङ्गली कन्द; ओलक; सूरण। वि. २. भिजेको; चिसो।
ओलक/ओलख- --- ना. [वलक] --- १. मोही, रैतीहरूले तल्सिङलाई दिन ल्याउने कोसेली; वलक। २. करको एक प्रकार।
ओलके- --- वि. --- ओलक दिने; ओलकसम्बन्धी; ओलकको; ओल्के।
ओलन- --- ना. [सं. ओलिनक] --- १. गाईभैंसी दुहुँदा दुहुनेले बाछापाडाका निम्ति थुनमै अड्कलेर छोडिएको दुध। २. दुध।
ओला- --- ना. [सं. उपल] --- असिना।
ओलिन्काठ- --- ना. --- हे. उलिन्काठ।
ओलेंसी- --- ना. --- भोजन स्वादिलो र रुचिकर बनाउन साथमा खाइने पदार्थ; सितन।
ओल्किनु --- स.क्रि. --- बिहेमा दमाईंहरूले जन्तीलाई बाजागाजा बजाई साथ लिएर जानु।
ओल्विनु- --- अ.क्रि. [√ ओल्सिनु] --- १. अर्काको मानमर्यादा नराखी वा अदब, डर, धाक आदि नमानी कुरा गर्नु; हेपेर वा होच्याएर कुरा गर्नु। २. कसैलाई अलग गर्नु; छुट्याउनु।
ओल्छिनु --- अ.क्रि. [√ ओल्सिनु] --- सागपात आदि हरियो तरकारी घिउतेलमा वा त्यसै ओइरिएर केही ओल्टाइपल्टाइ पार्दा पाकेजस्तो हुनु।
ओल्छ्याइ- --- ना. --- ओल्छिने किसिम, क्रिया वा भाव।
ओल्छ्‌याउनु- --- स.क्रि. --- सागपात आदि हरिया तरकारी घिउतेलमा वा त्यसै ओइरिएर केही बेर ओल्टाइपल्टाई गरी पाकेजस्तो बनाउनु।
ओल्टनु- --- अ.क्रि. [उल्टो+नु] --- एकातिर फर्कनु; उल्टनु।
ओल्टनुपल्टनु- --- अ.क्रि. --- ओर्कनुफर्कनु।
ओल्टाइपल्टाइ- --- ना. --- धेरै पल्टाइरहने क्रिया वा प्रक्रिया; ओर्काइफर्काइ ।
ओल्टाकोल्टा- --- ना. [(द्वि.) कोल्टो] --- १. यताउता फर्कने क्रिया; ओर्कनेफर्कने क्रिया; ओल्टनेपल्टने क्रिया। क्रि.वि. २. यताउता; अगलबगल; वरपर। ३. कताकति।
ओल्टी- --- ना. --- १. ऋण लिएबापत कसैलाई बन्धक राख्ने क्रिया; बाँधा राख्ने क्रिया। २. ऋण लिएबापत बन्धक बसेको मानिस।
ओल्टो- --- वि. [√ उल्टो] --- सोझो दृष्टि नपर्ने; आँखासामु नपर्ने (ठाउँ)।
ओल्टोकोल्टो- --- क्रि.वि. --- हे. ओल्टाकोल्टा।
ओल्ट्याङपल्ट्याङ- --- ना. [(द्वि.) पल्ट्याङ्+अ] --- १. बारबार पल्ट्याङ खाने काम; पल्टनबाजी खाने काम; ओल्ड्याङबल्ड्याङ। हे. ओल्टाइपल्टाइ।
ओल्ड्याङबल्ड्याङ- --- ना. [(द्वि.) बल्ड्याङ्+अ] --- हे. ओल्ट्याङपल्ट्याङ।
ओल्सनु/ओल्सिनु- --- अ.क्रि. [सं. अपश्लथन] --- हे. ओल्छिनु।
```
-------------------

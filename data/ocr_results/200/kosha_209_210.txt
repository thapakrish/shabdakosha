-------------------
```
कप्प --- ना. --- मेजरभन्दा मुनिको सैनिक अफिसर वा उसको पद; सहसेनानी। २. पानीजहाज वा हवाईजहाजको मुख्य चालक । ३. भकुन्डो आदि खेलमा प्रत्येक टिमको नायक।
कप्प- --- क्रि.यो. [अ. मू. कप्+प] --- एकै गप्फा हुने गरी (केही कुरो मुखभित्र हाल्ने तरिका); क्वाप्प; ख्वाप्प।
कप्पु- --- ना. [सं. कर्पर] --- टाउकाको एउटा हाड।
कप्पु- --- ना. [कप्प+उ] --- हातैले कोचेर मुखमा हालिने पदार्थ (मासुको चोक्टो, भात, लड्डु, पेडा, कुराउनी आदि) को गाँस; गप्फा; गप्फु;।
कप्प्याइ- --- ना. --- कप्प्याउने क्रिया वा प्रक्रिया।
कप्प्याइनु- --- क.क्रि. --- कप्पु लगाइनु; गप्फा लगाएर निलिनु; कप्लक्क खाइनु वा निलिनु ।
कप्प्याउनु- --- स. क्रि. --- कप्पु लगाउनु, गप्फा लगाएर निल्नु, कप्लक्क खानु वा निल्नु; गप्फ्याउनु।
कप्लक्क- --- क्रि.वि. [अ. मू. कप्लक्+क] --- एकै कप्पु हुने गरी (खाने वा निल्ने किसिम)।
कप्ल्याउनु- --- स. क्रि. [कप्लक्क+याउ+नु] --- कप्लक्क खानु वा निल्नु।
कप्ल्याककुप्लुक- --- क्रि.वि. [अ. मू. कप्ल्याक्+अ (द्वि.)] --- हतारिँदै लगातार एकपछि अर्को गप्फा निलेर; त्यसरी कुनै खाद्य पदार्थ सक्ने किसिमले।
कप्ल्याक्क- --- क्रि.वि. [अ. मू. कप्ल्याक्+क] --- कप्लक्क खाँदाको भन्दा ठुलो गाँस मुखमा हालेर (निल्ने किसिम)।
कफ१- --- ना. [सं.] --- १. प्रायः श्वासनलीबाट र कहिलेकहीँ फोक्साबाटै पनि ख्वाक्क खोकेर बाहिर निकालिने सिडाने पदार्थ; श्लेष्म; खकार। २. आयुर्वेदका अनुसार तीन दोष (वात, पित्त, कफ) मध्ये एक।
कफकारी- --- वि. --- खाँदा कफ बढाउने (वस्तु)।
कफजनित- --- वि. --- कफद्वारा उत्पन्न भएको (रोग, विकार आदि)।
कफनाशक- --- वि. --- कफ निको पार्ने वा घटाउने (औषधी)।
कफ- --- ना. [अड्.] --- कमिजका बाहुलाको मुख; मोहोतो।
कफल्ल/कफल्लो- --- वि. [सं. कफल?] --- १. बेस्वादको खल्लो। २. बेकम्मा; रद्दी। ३. निर्धा; निर्बलियो।
कफी- --- ना. [अड्.] --- १. चिउलीका जस्ता पात र खनिउँका जस्ता झुप्पा झुप्पा भएर सेतो रङको फल फल्ने एक बोट; त्यसको फल वा उक्त फल भुटी बनाइएको धुलो। २. उक्त धुलो पानीमा मिलाएर चियाऔं खाइने पेय पदार्थ।
कबई- --- ना. [तुल. सं. काकमाची] --- बिहीँका मैं तर पाकेपछि काला वा राता झन्डै लालगेडीका जत्रा फल फल्ने एक झार; कबै।
कबई माछा- --- ना. --- भित्र काँढैकाँढा हुने सानो जातको माछा।
कबच/कबज- --- ना. [अ.] --- हालको राष्ट्रब्याङ्क उहिले मुलुकीखानाको अवस्थामा छँदा हाकिम आदिको हालसाबिकी हुँदा नगदी वा जिन्सी सम्पत्तिको बुझबुझारथपछि हालवालाले साबिकवालालाई दिने भरपाई।
कबन्ध- --- ना. [सं.] --- १. टाउको नभएको शरीर; गिँड। २. दण्यकारण्यमा रामचन्द्रले मारेको राक्षस।
कबरी- --- ना. [सं.] --- चुल्ठो ।
कबाफ- --- ना. [अ. कबाब] --- विशेष प्रकारको घिउतेल, मरमसला हाली झोलविना गुम्साएर पकाइएको मासु; पक्कु।
कबई चिनी- --- ना. --- सजिवनका सुकेका कोसाको चपाएर पानी खाँदा गुलियोपन अनुभव हुने दिउल; शीतलचिनी।
कबास- --- ना. --- हे. कपास।
कबासे- --- ना. --- १. प्रायः कबास मात्र हुने पाखो जमिन। वि. २. हे. कपासे।
कबिर- --- ना. [अ. कबीर] --- धार्मिक सम्प्रदायका प्रवर्तक एक भारतीय सन्त कवि; कबीरपन्थका संस्थापक।
कबिरपन्थ- --- ना. --- कबीर प्रवर्तित एक धार्मिक सम्प्रदाय।
कबिरपन्थी- --- वि. --- कबीरपन्थको सदस्य वा अनुयायी।
कबिलदार/कबिलदारी- --- वि. [अ. कविला+फा. दार+ई] --- जहान छोराछोरी भएको; परिवारयुक्त; जहानियाँ।
कबिला- --- ना. [अ. कबीला] --- १. परिवार; जहान; जहान, छोराछोरी। २. सिङ्गै एक जाति एक परिवारका रूपमा रहेका (अरब, मध्यएसिया आदिमा प्राचीन कालदेखि माध्यमिक कालसम्म प्रशस्त देखा परिआएका परन्तु आधुनिक कालमा नवसभ्यताका प्रभावले गर्दा लुप्त प्रायः) असङ्ख्य मानव दलमध्ये कुनै एक (उदा.- बाबरको कबिला, तैमुरलङको कबिला, चङ्गेज खाँको कबिला, अब्राहमको कबिला, इस्रायलको कबिला, मुसाको कबिला आदि)।
कबीर- --- ना. --- हे. कबिर।
कबीरपन्थ- --- ना. --- हे. कबिरपन्थ।
कबीरपन्थी- --- वि. --- हे. कबिरपन्थी।
कबुल्नु- --- स. क्रि. [अ. कबूल] --- कबुल गर्नु, प्रतीक्षा गर्नु; मन्जुर गर्नु; स्वीकार गर्नु; मान्नु।
कबुलाइ- --- ना. --- कबुल्ने क्रिया वा प्रक्रिया।
कबुल- --- ना. [अ. कबूल] --- १. कुनै कुरो दिने, मान्ने वा गर्ने वचन; वाचाबन्धन; बोलकबोल । २. स्वीकृति; स्वीकारोक्ति; वचनबद्धता। ३. प्रतिज्ञा; प्रण; अठोट; सङ्कल्प।
कबुलनामा- --- ना. --- बोलकबोल लेखिएको लिखत; मन्जुरीनामा; स्वीकृतिपत्र ।
कबुलियत- --- ना. [अ. कबुलियत] --- आफूले कबुल गरेको कुरा लेखिएको कागत; प्रतिज्ञापत्र; मन्जुरनामा; भाकापत्र।
कबुलियतनामा- --- बोलकबोल लेखिएको लिखत।
कबेली- --- ना. [काक+बल्ली?] --- काँक्राको झै लहरामा घण्टी आकारका ठुलाठुला पहेंला भालेपोथी फूल फुली पोथीचाहिँ फूलबाट आरम्भमा गट्टा वा कैंडा फली पछि बडेमा आकारको फल फल्ने एक प्रसिद्ध लहरो वा तर्कारी आदिका रूपमा प्रयुक्त हुने त्यसैको फल; फर्सी; कदु।
कबै --- क्रि.वि. [सं. कदापि ] --- कुनै पनि समयमा; कहिले पनि (प्रायः निषेधवाक्यमा पुराना पद्यहरूमा प्रयुक्त, जस्तै- 'छोरो हो भनि प्रेम गर्नु सबले हेला नगर्नू कबै')।
कबोल- --- ना. --- हे. कबुल।
कब्जा- --- ना. [अ. कब्ज] --- १. कुनै व्यक्ति, वस्तु वा ठाउँउपर जमाइने अधिकार; वश; नियन्त्रण; आधिपत्य। वि. २. कब्जा भएको वस्तु, ठाउँ वा व्यक्ति। (उदा.- युद्धमा सैनिकहरूले आफ्ना सामानसँग नमिसाई कब्जा सामानहरूलाई अलग्ग राखे।)
कब्जा- --- ना. [अ. कब्ज] --- झ्याल, ढोकाका खापालाई चौकोसमा जड्ने अथवा सन्दुस आदिका घोप्टेलाई मूल भागसित जड्ने काममा प्रयुक्त हुने, कापे, रिल वा चेपुवा झै दोबार्न र फट्टाउन मिल्ने हुँदा उघार्न र लगाउन सजिलो पर्ने धातुको एक प्रकारको सामान।
कब्जियत- --- ना. [अ. कब्ज+फा. इयत] --- विभिन्न कारणले समयमा दिसा नहुने, भए तापनि खलास नहुने अथवा बड्कौँला वा गोटाका आकारको दिसा हुने रोग; कोष्ठबद्धता।
कब्र- --- ना. [अ.] --- मुर्दा गाड्ने वा गाडिएको ठाउँ (प्रायः मुसलमान समाजमा बोलिने); चिहान।
कब्रस्तान- --- ना. --- कब्र; चिहाने चौर (बगैंचा, थलो इ.)।
कम- --- वि. [फा.] --- १. कुनै खास मात्रा, सङ्ख्या, गुण, परिमाण आदिभन्दा थोरै; घटी; कम्ती। २. अपर्याप्त वा नगण्यमात्रा, सङ्ख्या आदिको; थोरै; अलिकति; न्यून।
कमजोर- --- वि. [फा.] --- बल नभएको, निर्बलियो; दुर्बल; निम्छरो; निम्सरो।
कमजोरी- --- ना. --- कमजोर अवस्था, स्थिति, स्वभाव आदि; दुर्बलता; नातागती।
कमण्डलु- --- ना. [सं.] --- साधुसन्न्यासीले कतै यात्रा गर्दा हातमा झुन्ड्याएर हिँड्न मिल्ने, टुटी भएको अथवा नभएको उझिन्डोवाल धातु, नरिवल आदिको जलपात्र।
कमनीय- --- वि. [सं.] --- १. अति राम्रो; रमणीय; रहरलाग्दो; मनोहर; सुन्दर। २. कामना गर्न योग्य; इच्छा गर्न लायक; काम्य।
कमनीयता- --- ना. --- कमनीय अवस्था, बानी, गुण वा रूप।
कमर- --- ना. [फा.] --- मान्छे वा सोसरहका प्राणीको अथवा चौपायामध्ये पनि सिंह, भालु, आदि केही प्राणीको तिघ्रा र पेटको जोर्ननिरको भाग; कटि; कम्मर।
कमरपेटी/बन्द/बन्दी- --- ना. --- मुख्य रूपमा कम्मरमुनिको लुगा सरेर तल नझरोस् भन्ने हेतुले र गौण रूपमा कम्मरमाथिका पोसाक (मयलपोस, दौरा इ.) छरितोसँग जिउमा मिलोस् भन्ने अथवा पेट ठुलो भए सो भद्दा नदेखियोस् भन्ने हेतुले कम्मरनेरि बाँधिने विशेष प्रकारको फित्ता।
कमल- --- ना. [सं.] --- पोखरी वा जलाशयमा उम्रने पिँडाल्ने, पानपाते, कुम्भी, जलकुम्भी आदि मैं देखिने पानीभित्र पिँडालुका जस्ता डाँठ हुने, पानीमाथि झन्डै पिँडालुका मैं पात तहरिएर रहने र मूल डाँठ केही अकासिएर माथि पुगी त्यसमा जातअनुसारको (रातो, निलो, सेतो, पहेँलो आदि) रङको फूल फुल्ने एक वनस्पति वा त्यसको फूल; पद्म; कुमुद; पङ्कज।
कमलकेसर- --- ना. --- कमलको फूलको गुभामा हुने परागयुक्त केस्रा।
कमलगट्टा- --- ना. --- प्रायः लेकाली जातका कमलमा लाग्ने र दिउल भुटेर फुराएपछि मखना कहलाउने फल; पद्मबीज।
कमलनयन- --- वि. --- कमलफूलका पत्र झै लाम्चा आँखा भएको (व्यक्ति)।
कमलनयना/नयनी- --- वि. --- १. कमल जस्ता आँखा हुने (स्त्री); पद्माक्षी। ना. २. विष्णुका एक हजार नाममध्ये एक।
कमलनाभ- --- वि. --- १. नाभिमा कमल भएको (व्यक्ति)। ना. २. विष्णुका हजार नाममध्ये एक।
कमलनाल- --- ना. --- कमलको डाँठ; कमलको नाल वा डाँख्लो।
कमलपित्त- --- ना. --- कलेजामा कुनै प्रकारको विकार हुँदा पित्तप्रणालीमा गडबडी उत्पन्न हुन गई आरम्भमा आँखा र अलिपछि सारा शरीर पहेंलो हुने एक प्रकारको घातक रोग; पहेँले; पित्तरोग; गायो; कामला।
कमला- --- ना. [सं. कमल] --- १. विष्णु भगवान्की पत्नी लक्ष्मीको एक नाम। २. धनकी देवी। ३. नेपालको एक प्रसिद्ध नदीको नाम; कमलामाई।
कमला- --- ना. [तुल. बङ्. कमला लेम्बु = सुन्तला] --- हेर्दा सुन्तला जस्तै देखिने, खाँदा भने केही अमिलो बोध हुने जुनारसँग मिल्दोजुल्दो एक फल वा त्यसको बोट।
कमलाकर- --- ना. [सं.] --- १. कमलको झाङ। २. कमलपोखरी। ३. विष्णु। ४. ब्रह्मा।
कमलाक्ष- --- वि. [सं.] --- कमलका फूलको पत्र झै लाम्चा आँखा भएको; कमलनयन।
कमलाक्षी- --- वि. --- १. कमल जस्ता आँखा भएकी (स्त्री); कमलनयना; कमलनयनी। ना. २. काठमाडौँमा रहेको एक प्रख्यात टोल।
कमलादी- --- ना. [सं. कमलादि] --- नेपालको राजधानी काठमाडौंभित्र पर्ने एक टोल; एक प्रसिद्ध गणेशस्थान।
कमलामाई- --- ना. --- पूर्वी नेपालको जनकपुर अञ्चलमा पर्ने, तटमा अनेकौं तीर्थस्थल भएको एक प्रसिद्ध नदी।
कमलासन- --- वि. [सं.] --- १. कमलको आसनमा बस्ने (व्यक्ति)। ना. २. सृष्टिकर्ता ब्र‌ह्माजीको एक नाम; पद्मासन।
कमलिनी- --- ना. [सं.] --- जुनेली रातमा फुल्ने भनी प्राचीन काव्यहरूमा वर्णन गरिएको एक जातको कमल।
कमलो- --- वि. [सं. कोमल] --- १. कोमल; चिल्लो; सलक्क परेको; मुलायम। २. टोक्दा, फोर्दा सजिलै टोकिने वा फोरिने; नरम;। ३. दयालु; कोमल चित्त भएको; अर्काको वा आफ्नो दुःखद्वारा विह्वल हुने स्वभावको। ४. दानी स्वभावको; फकाउँदा सजिलै फकिने।
कमसल- --- वि. [फा. कम+असल] --- १. मोल, गुण, बानी, स्तर, टिकाउपन, उपयोगिता आदिमा अपेक्षाकृत कम महत्त्वपूर्ण; घटिया। २. खराब; नराम्रो। ३. नालायक।
कमाइ- --- ना. [√ कमाउ (+आइ)] --- कमाउने वा आर्जिने क्रिया वा प्रक्रिया।
कमाइधमाइ- --- ना. --- १. कमाउनै पर्ने काम। २. कम्प हुने क्रिया वा प्रक्रिया।
कमाइनु- --- क.क्रि. --- १. कमाउने काम गरिनु; आर्जिनु। २. काम्न लगाइनु, थरथराइनु।
कमाउनु- --- स. क्रि. [सं. कम्प=काम+आउ+नु] --- १. हल्लाउनु। (उदा.- उसले शरीर बेसरी कमायो)। प्रे.क्रि. २. काम्न लगाउनु। (उदा.- धामीले चिन्ता बसेर मधौरुलाई निकै बेरसम्म कमायो)।
```
-------------------

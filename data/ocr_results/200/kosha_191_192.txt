-------------------
```
ओल्स्याइ --- ना. --- ओल्सने वा ओल्स्याउने क्रियाप्रक्रिया।
ओल्स्याइनु- --- क.क्रि. --- ओल्सने पारिनु।
ओल्स्याउनु- --- प्रे.क्रि. --- ओल्सने पार्नु वा पार्न लगाउनु।
ओल्स्याहट- --- ना. --- ओल्सिने क्रियाप्रक्रिया।
ओषधि/ओषधी- --- ना. [सं. ओषधि] --- १. औषधीका रूपमा वा औषधीका काममा प्रयोग हुने जडीबुटी; वनस्पति। २. फल पाकेपछि सुक्ने बोटबिरुवा ।
ओषधि/ओषधीनाथ- --- ना. --- चन्द्रमा।
ओष्ठ- --- ना. [सं.] --- ओठ।
ओष्ठस्थानी- --- वि. --- ओठबाट वा ओठमा ठक्कर लागेर उच्चरित हुने (वर्ण; ओष्ठस्थानबाट उच्चरित हुने; ओष्ठस्थान भएको; ओष्ठ्य (उ र पवर्गका वर्ण)।
ओष्ठ्य- --- वि. [सं.] --- १. ओठसम्बन्धी; ओठको । २. ओष्ठस्थानबाट उच्चारण हुने (वर्ण)। ना. ३. ओष्ठस्थानीय वर्ण (प, फ, ब, भ, म इ.)।
ओष्ठ्यदन्त्य- --- वि. --- तल्लो ओठलाई माथिल्लो दाँतले छोएर उच्चारण गरिने (व्यञ्जन); दन्तोष्ठ्य।
ओस- --- ना. [प्रा. अस्साव] --- १. रातिको चिसो हावाबाट पानी बनेर बर्सने जलकण; शीत। २. भुइँको चिसो; चिस्यान। ३. हावामा हुने पानीको अंश। ओस चाटेर तिर्खा मर्दैन (उखान)
ओसरा- --- ना. [सं. अवश्रयणी] --- मूलढोकाबाहिरको दलान; सिकुवा।
ओसराउनु- --- अ.क्रि. [ओसरा + आउ+नु] --- गाईभैंसीले बाली हुन वा साहा खोज्न लाग्नु; खेदिनु; सेपिनु।
ओसाइ- --- ना. [√ ओसाउ (+आइ)] --- ओसाउने किसिम, क्रिया वा भाव।
ओसाइनु- --- अ.क्रि. --- ओसाएको होइनु।
ओसाउनु- --- अ.क्रि. [ओस+आउ+नु] --- १. ओस वा सर्दी लाग्ने किसिमको हुनु; ओसिलो हुनु; चिसो हुनु; ढाडिनु। २. तातो वस्तु चिसो हुनु; सेलाउनु; ओथाउनु ।
ओसार्नु- --- स.क्रि.[सं. अपसारण] --- कुनै वस्तु एक ठाउँबाट अर्को ठाउँमा ल्याउनु वा लैजानु।
ओसार- --- ना. [सं. अपसरण] --- एक ठाउँबाट अर्को ठाउँमा कुनै वस्तु सार्ने क्रिया वा काम; मालसामानको खेप गर्ने क्रिया वा काम; ओसारो।
ओसारपसार- --- ना. --- मालसामान एक ठाउँबाट अर्को ठाउँमा बराबर ल्याउने लैजाने काम; परिवहन।
ओसाराइ- --- ना. [√ ओसार् (+आइ)] --- ओसार्ने भाव, क्रिया वा प्रक्रिया।
ओसारिनु - --- क.क्रि. --- ओसार्ने काम गरिनु।
ओसारो- --- ना. [ओसार+ओ] --- हे. ओसार।
ओसारोपसारो- --- ना. --- ओसारपसार।
ओसिनु- --- अ.क्रि. [ओस इ+नु] --- हे. ओसाउनु।
ओसिलो- --- वि. [ओस+इलो] --- ओस वा सर्दी लाग्ने किसिमको; ओस भएको; अलि अलि चिसो; चिसमिरो; सेपिलो।
ओसी- --- ना. --- धागो वा कपडा निलो पार्नुपर्दा रञ्जितकारले प्रयोग गर्ने रङ, निलो रङ, नीर।
ओसेरो- --- ना. [ओसर] --- १. दाउरा राख्न घरनजिक बनेको कटेरो। २. ढिकी कटेरो।
ओस्याइ- --- ना. [√ ओस्याउ (+आइ)] --- ओस्याउने क्रिया वा प्रक्रिया।
ओस्याइनु- --- क.क्रि. --- ओस्याउने पारिनु।
ओस्याउनु- --- प्रे.क्रि.[ओसि+याउ+नु] --- ओसाउनु।
ओस्याहट - --- ना. --- ओस्याउने क्रिया वा प्रक्रिया।
ओह- --- वि.बो. [सं. अहो] --- हर्ष, आश्चर्य, शोक, दुःख आदिका अवस्थामा मुखबाट निस्कने शब्द; अहो।
ओहदा- --- ना. [अ. अहद] --- १. कुनै सरकारी वा गैरसरकारी कार्यालय, संस्था आदिका कर्मचारी वा पदाधिकारीको दर्जा; पद। २. कसैको आर्थिक स्तर वा योग्यता; हैसियत; औकात; ल्याकत।
ओहदादार- --- वि. --- कुनै दर्जा वा पदमा भएको, ओहदामा भएको।
ओहाली- --- ना. --- खेत रोप्दा गाइने तर असारेभन्दा बेग्लै खालको कुनै कथामा आधारित एक किसिमको गीत।
ओहो- --- वि.बो. [सं. अहो] --- हे. ओह, अहो।
ओहोदा- --- ना. [ओहदा] --- हे. ओहदा।
ओहोदावाला- --- वि. --- ओहदादार।
ओहोरदोहोर - --- ना. [(द्वि.)+ दोहोरो] --- ओहोरोदोहोरो।
ओहोरीदोहोरी- --- ना. --- ओहोरोदोहोरो।
ओहोरोदोहोरो- --- ना. --- १. खाँबो समातेर खेलिने केटाकेटीको एक खेल। २. आउनेजाने भाव, क्रम वा प्रक्रिया; आवतजावत; आवागमन। ३. दुई थरीका बिचमा हुने कुनै विषय वा कुराको उत्तरप्रत्युत्तर। ४. आदानप्रदान; लेनदेन।
ओहाल्नु- --- स.क्रि. --- हे. ओराल्नु।
ओह्रालो - --- ना. / वि. --- हे. ओरालो।
ओह्रयाइँ- --- ना. --- हे. ओऱ्याइँ।
औ- --- संयो. [सं. अपर] --- दुई वा दुईभन्दा बढी शब्द वा वाक्यलाई जोड्ने संयोजक; र; अरू; अनि; तथा।
औं- --- संस्कृत वर्णमालाको चौधौं तथा देवनागरी वर्णमालाको खास चलनचल्तीका स्वरवर्णमध्ये एघारौं स्वरवर्ण; परम्परागत रूपमा कण्ठओष्ठस्थानबाट उच्चारण हुने दीर्घ स्वरवर्ण मानिएको र भाषाविज्ञानअनुसार केन्द्रीय अर्द्धबन्द बिन्दुबाट थाली पश्चबन्द बिन्दुमा पुगी टुङ्गिने द्विस्वर।
औंटर्नु- --- ना. [√ अमलतुनु] --- सियोले लामा फट्का गरेर वा टाँका मारी सिउनु ।
आँटार्नु- --- स.क्रि. --- आँटर्नु।
आँटाराइ- --- ना. --- औंटार्ने क्रिया वा प्रक्रिया।
औंटारिनु- --- क.क्रि. --- लामा फड्का गरेर टाका मारी सिइनु।
औंठा- --- ना. [औंठीको ति. रू.] --- हे. औंठो।
औंठा छाप- --- ना. --- १. कुनै लेनदेन वा कारोबार गर्दा प्रमाणस्वरूप लेखिएको कागतपत्रमा लगाइने हातका बुढी औंलाको ल्याप्चे; सहीछाप। २. सो सहीछाप लगाउन मोसो वा मसी धसी बुढी औंलाले कागतमा थिच्ने कार्य।
औंठी- --- ना. [सं. अङ्गुष्ठी] --- शोभाका लागि औंलामा लगाइने, मुन्द्रीका आकारको सुन वा चाँदीको गहना; अङ्गुलिका; अँगुठी।
औंठी छापा- --- ना. --- १. व्यक्तिको नाम र संवत् खोपिएको, औंठीमा जडिने धातु वा हकिबको सानो छाप।
औंठो- --- ना. [सं. अङ्गुष्ठ] --- १. हात वा गोडाको सबभन्दा मोटो औंलो; बुढी औंलो; अँगुठो। २. अँगुठाको छाप; ल्याप्चे; सही।
आँरो- --- ना. [सं. अङ्कुर] --- अम्रो; सालनाल।
औंला/औंलो - --- ना. [सं. अङ्गुली] --- प्रत्येक हात वा गोडाको अगिल्लो भागमा नङ वा नङ्ग्रासहितका पाँच डोला अङ्गमध्ये कुनै एक।
औंल्याइ- --- ना. --- औंल्याउने किसिम, क्रिया वा भाव।
औंल्याइनु- --- क.क्रि. --- औंलाले देखाइनु।
औंल्याउनु- --- स.क्रि. --- १. कुनै व्यक्ति, वस्तु वा ठाउँ आदिलाई औंलो तेर्स्याएर देखाउनु, औंलाले तोकेर निर्देशन गर्नु; औंलाले देखाउनु; अङ्गुलीनिर्देश गर्नु। २. कुनै व्यक्ति, वस्तु, स्थान आदितर्फ सङ्केत गर्नु; इसारा गर्नु।
औंसा- --- ना. --- धेरै बासी वा सडेगलेका मासु र अरू त्यस्तै पदार्थहरूमा वा जीवजन्तुका घाउमा सिँगाले फुल पारेपछि त्यसैबाट विकसित हुने साना साना, प्रायः सेता किराका बीजरूप; किराहरूको विकासको दोस्रो अवस्थाको जीव।
औंसिया- --- वि. [औंसी+इया] --- औंसीका दिन जन्मेको; औंस्याहा।
औंसी- --- ना. [सं. अमावस्या] --- चान्द्रमासअनुसार कृष्णपक्षको अन्तिम तिथि; अमावास्या; अमावस्या; अमा।
आँस्याही - --- वि. --- औंसीका दिन जन्मेकी।
औकात/औगात- --- ना. [अ. औकात] --- १. कुनै व्यक्तिको सामाजिक, आर्थिक, बौद्धिक स्थिति वा अवस्था। २. कुनै व्यक्तिको आय र त्यसअनुसार उसले गर्न सक्ने खर्चको स्थिति, अवस्था वा स्तर; हैसियत; साबगास; बर्कत; ल्यागत।
औचित्य- --- ना. [सं.] --- उचित हुनुको भाव; उपयुक्तता; उचितपना।
औचित्य प्राधान्यवाद- --- ना. --- काव्यको रचना गर्दा विषयानुरूप उचित किसिमले सबै कुरा आवश्यकतानुसार ठिकठिक मिलेको हुनुपर्छ भन्ने वा यस्तो हुनुलाई काव्यको आत्मतत्त्व मान्ने संस्कृत आचार्य क्षेमेन्द्रद्वारा प्रतिपादित एक सिद्धान्त।
औचित्य सम्प्रदाय- --- ना. --- काव्यका सबै अङ्गप्रत्यङ्गको उचित विकास र सङ्गठन भएपछि मात्र काव्यका सौन्दर्यको सृजना हुन सक्छ भनेर मान्ने आचार्य क्षेमेन्द्रद्वारा प्रवर्तित साहित्यशास्त्रीय सम्प्रदाय।
औजस- --- ना. [सं. अपयश] --- अपयश; अपकीर्ति।
औजार- --- ना. [अ.] --- विभिन्न थरीका कालिगडले आफ्नो पेसासँग सम्बन्धित कामका निम्ति प्रयोग गर्ने विभिन्न सरसामान; ज्याबल; हातहतियार।
औटा- --- प्रत्य. [√ ओटा] --- सङ्ख्यावाची शब्दका पछिल्तिर लाग्ने र त्यस्तो शब्दलाई विशेषण बनाउने एक प्रत्यय (उदा.- चारौटा, पाँचौटा इ.); ओटा; गोटा।
औडव- --- ना. [सं.] --- सङ्गीतका सात स्वरमध्ये कुनै दुई स्वरलाई वर्जित गरी पाँच स्वर मात्र प्रयोग गरेर गाइने रागको एक प्रकार।
औडाहा- --- ना. [सं. अवदाह] --- १. कुनै चिन्ता, व्यथा आदिबाट मनमा हुने जलन; मानसिक व्यथा; छटपटी; उकुसमुकुस। २. घाम, गर्मी आदिको आधिक्यले गर्दा हुने खरोपन; अतिशय गर्मीको स्थिति।
औताइ- --- ना. [√ औताउ (+आइ)] --- औताउने भाव, क्रिया वा प्रक्रिया।
औताइनु- --- अ.क्रि. --- औताउने होइनु।
औताउनु- --- अ.क्रि. [सं. आकुल+नु] --- १. कसैले गर्न लागेको काम वा इच्छामा भएको कुरा के होला, कसो होला भनी चिन्ता लिनु। २. चौचौ लाग्नु; उत्कण्ठित हुनु। ३. आत्तिनु।
औतार- --- ना. [सं. अवतार] --- १. वैष्णव धारणाअनुसार विष्णु भगवान्ले पृथ्वीमा लिएका विभिन्न जन्म (माछो, कछुवा, वराह, नृसिंह, राम, कृष्ण इ.) मध्ये कुनै एक; अवतार। २. कुनै देवतासँग तुलना गर्न योग्य मान्छे (उदा.- तँ त शिवकै औतार रहिछस्)। ३. देवताले ग्रहण गर्ने वा विभिन्न भेषमध्ये कुनै एक।
औतारी- --- वि. [सं.] --- १. बौद्धधर्म वा सिद्ध सम्प्रदायअनुसार आफैं उत्पन्न भएको; जन्मजन्मातरको घटनासित अवगत र आफ्नो इच्छाअनुसार प्रकट हुन र लोप हुन सक्ने (व्यक्ति); अन्तर्यामी; अवतारी।
औतारी लामा- --- ना. --- औतारी गुण भएको लामा।
औतारे- --- वि. --- औतारी।
औताली- --- ना. --- हे. अपुताली।
औत्कण्ठ्य- --- ना. [सं.] --- १. उत्कण्ठित हुने भाव, क्रिया वा प्रक्रिया। २. उत्कण्ठा।
```
-------------------

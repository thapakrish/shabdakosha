-------------------
```
कमाउनु --- स. क्रि. [काम+आउ+नु] --- १. चल वा अचल सम्पत्ति जम्मा गर्नु; आर्जन वा उपार्जन गर्नु; कमाइ गर्नु; आर्जिनु। २. खेत वा बारीमा बाली लगाई भोगचलन गर्नु। ३. सुन, चाँदी आदि धातुलाई गहनामा परिणत गर्नु; गहनागुरिया बनाउनु। ४. पुरानो चलनअनुसार वसैपिच्छे बाली भर्ने गरी दमाईंले लुगा सिउने, कामीले हतियार बनाउने आदि काम गर्नु।
कमाड चिफ --- ना. --- हे. कमान्डर इन चिफ।
कमान- --- ना. [अड्. कमान्ड ] --- जगी हैकम वा अख्तियार; जङ्गी आदेश।
कमान २ --- ना. [फा.] --- बाँस वा धातुबाट निर्मित, नुगाउनका निम्ति दुई टुप्पामा ताँदो जडिने धनुषको अर्धवृत्ताकार भाग; धनु।
कमानी- --- ना. [फा. कमान] --- १. भारोत्तोलनका लागि जडिने, दह्रो तारबाट निर्मित लचिलो यान्त्रिक उपकरण; स्प्रिङ। २. घडीमा दम दिँदा पटुका कसिए मैं कसिने र दम निखँदा खुकुलिएर फुक्ने एक यान्त्रिक प्रणाली। ३. स्मरणशक्ति तथा विवेकसँग सम्बन्धित स्नायुहरूको प्रणाली (मान्छेमा सीमित)।
कमानीदार- --- वि. --- १. बुद्धिमान्; स्मरणशाली; तेजस्वी (व्यक्ति)। २. कमानीवाला; हैकमवाला।
कमान्डर- --- ना. [अङ्.] --- सेनाको एक उपाधि; पति (जस्तै- चमूपतिः कोर कमान्डर)।
कमान्डर इन चिफ --- ना. --- १. प्रधान सेनापति। २. राणाकालीन चिफसाहेब अथवा कमाडचिफ।
कमान्डरी- --- वि. [कमान्डर+ई] --- १. कमान्डरसम्बन्धी; कमान्डरको काम गर्ने। ना. २. कमान्डरको चाला (उदा.- तपाईंको कमान्डरीले मलाई के गर्यो खै!)।
कमान्डरी किताबखाना- --- ना. --- सरकारी जागिरदारहरूको नामनामासी र तलबको लगत दर्ता गर्ने अड्डा (कर्मचारी प्रशासन व्यवस्था विभागको पूर्वरूप।)।
कमारागिरी- --- ना. [कमारो+गिरी] --- कमार्तन; दासता।
कमारो --- ना. [सं. कर्मार; कामी] --- सं. १९८१ सालमा करिया अमलेख हुनुभन्दा पूर्व कृषिदेखि लिएर घरेलु काममा समेत गृहस्थले सम्पत्तिका रूपमा किनबेच गर्ने गरेको श्रमिकवर्गको व्यक्ति; करिया; दास; घर्ती; खवासे। स्त्री. कमारी।
कमार्तन --- ना. --- कमारागिरी; दासता; दासत्व।
कमाल- --- ना. [अ.] --- १. कुनै अनौठो, अद्भुत वा चमत्कारिलो कार्य; चमत्कार। २. आश्चर्यजनक दक्षता वा कुशलता। (उदा.- तेन्जिङ नोर्गेले सगरमाथा चढेर कमाल गरे।)
कमालको- --- वि. --- अनौठो; अद्भुत; आश्चर्यजनक (व्यक्ति, कार्य, वस्तु, इ.)।
कमिच/कमिज- --- ना. [अ. कमीस] --- दौरा, कुर्ता, मयलपोस आदि मैं कमरभन्दा माथि लगाइने, तनाको साटो टाँक, चेन आदि जडिने, बाहुला पूरा वा आधा हुने, आधा बाहुला भए साधारण मोहोता हुने, पूरा बाहुला भए कफ हुने तथा घाँटीमा कलर नामक कर्णाकार कठालो हुने अनेकौं प्रकारका उत्तरीय वस्त्रमध्ये कुनै एक (हाफ कमिज, फुल कमिज आदि)।
कमिटी --- ना. [अङ्.] --- हे. समिति।
कमै ---  --- 
कमिनी- --- ना. [कामी+इनी] --- १. कामीको स्त्रीलिङ्गी रूप। २. कामी जातकी नारी वा कामीकी पत्नी।
कमिली सलह- --- क्रि.वि. [कमिलो+सरह] --- १. कमिला सरह; छ्‌यासछ्‌यासती; स्याउँस्याउँती; बग्रेल्ती । वि. २. धेरै; प्रशस्त (प्रायः सङ्ख्या)।
कमिलो- --- ना. [तुल. पालि किपीलिका] --- गुलियो आदि स्वादिला पदार्थ रुचाउने, दुला, गोला वा पातमा गुँड लगाएर फुल पार्ने, ऋतुअनुसार फुल आदि बोकेर ठाउँ सर्ने, भविष्यका लागि अन्न फूल आदि सञ्चय गर्ने र पिँधमा बारुला आदिको मैं चिल्ने खिल हुने, जीवविज्ञानका अनुसार फर्मिसिडी परिवारमा पर्ने ज्यादै सानोदेखि लिएर ठिक्कको सानो आकारमा र जातअनुसारको रङमा देखा पर्ने भाले, पोथी र नपुंसकसमेत सम्मिलित भएर समुदाय गठन गरी सामूहिक रूपमा रहने एक जातको किरो।
कमिसन- --- ना. [अड्] --- १. कुनै वस्तु किनबेच गर्दा बेपारीले माल किन्ने गाहकीलाई मोलमा केही रकम घटाएर दिने सुविधा। २. कुनै उत्पादक वा थोक वितरकले खुजुरा बेपारीलाई थोक माल लिएबापत निर्धारित मोलमा केही प्रतिशत घटाई दिने सुविधा। ३. व्यापारिक दलाल वा मध्यस्थ व्यापारीले आफूभन्दा माथिल्लो तहको व्यापारीबाट आफूले दलाली वा मध्यस्थता गरेबापत पाउने पारिश्रमिक; दलाली। ४. हे. आयोग।
कमिस्नर- --- ना. [अड्] --- १. राजनीतिक नियुक्तिका आधारमा नियुक्त हुने अञ्चल वा जिल्लाका प्रमुख समस्याहरूको रेखदेख गर्ने एक उच्च पद वा पदाधिकारी। २. अञ्चलाधीशको व्यवस्था हुनुभन्दा पहिले नेपालको राजधानी काठमाडौँमा बडाहाकिमको साटो काम गर्ने गरी तैनाथ गरिएको बडाहाकिमभन्दा माथिल्लो तहको पद वा पदाधिकारी।
कमी- --- ना. [कम+ई] --- १. चाहिँदोभन्दा कम हुने भइरहेको सङ्ख्या, मात्रा, दर्जा, मान, गुण, परिमाण आदि घट्न जाने अवस्था वा स्थिति; भएको वा चाहिएको भन्दा थोर हुने अवस्था; अल्पता; न्यूनता; अपर्याप्तता; घटी। २. भाउ आदिको मन्दी।
कमेना/कमेनी- --- ना. [कामी+एना/एनी] --- कामी जातकी स्त्रीलाई मान जनाउने शब्द।
कमेरे- --- वि. [कमेरो+ए] --- कमेरोजस्तो; कमेराका छाँटको सेतो रङको धमिलो (प्रायः तरल पदार्थ)।
कमेरे पानी- --- ना. --- सेतो रङको धमिलो पानीसँग मिल्दोजुल्दो भएको आधारमा जाँडलाई दिइने गरेको व्यङ्ग्यात्मक संज्ञा (तुल. नर्सिङट्वाक- रक्सी, नरम चाना- सुँगुरको मासु, भुत्ले साग- कुखुराको मासु आदि)।
कमेरो- --- ना. [सं. कु = पृथ्वी+मृत्तक = माटो?] --- चुन जस्तै पोतेर घर आदि सिँगार्ने काम लिइने एक प्रकारको चिप्लो सेतो माटो (तुल) जुमली कुमेटो-कमेरो)।
कमै- --- ना. [कम+ई] --- १. प्रायः घुम छाप्ने काममा आउने एक प्रकारको ठुलठुला पात भएको लहरो। वि. २. अल्पताबोधक शब्द 'कम' को निश्चय, सीमा, अवधारणा, अठोट आदि जनाउँदाको रूप। (उदा.-
कमैया- --- ना. [काम+ऐया] --- १. जग्गाधनीकै नगदी र जिन्सी कर्जा लिएर सपरिवार अर्काको जग्गा कमाउने किसान; हरुवा (तुल) मैथिली हरवा)। वि. २. काममा साहै जोतिन सक्ने; कमाइवाल; आर्जनी; पौरखी; हिकमती (तुल) मैथिली कमकर)।
कमोत- --- ना. [काम+ओत] --- खेतबारी कमाउने काम।
कमोत बस्ती- --- ना. --- कमोत भएको वा हुन लायक बस्ती; आबाद बस्ती।
कमोती- --- ना. --- १. कमोत। २. कमोतबाट आएको आयस्ता; आर्जन।
कमौट- --- ना. [काम ओट] --- १. हे. कमोत। २. गहनागुरिया वा भाँडाकुँडा आदि कमाउने वा कमाउन लगाउने काम।
कमौटे --- ना. --- कमोत वा कमौट गर्ने व्यक्ति वा जाति (खेताला, हली, सुनार, लोहार आदि)। वि. ३. कमोत वा कमौट गर्ने।
कमौत- --- ना. [काम+औत] --- जग्गाजमिन कमाउने काम; कमौट।
कमौती- --- ना. --- कमोती।
कमौते- --- ना./वि. --- कमौटे।
कम्घासा- --- ना. [नेवा. कङ्घासा] --- सानु जातको केराउ पानीमा ढड्याई पिँधेर लेदो पारी बनाइएको आलो अचार।
कम्ता- --- वि. [कम+ता] --- कम्ती; थोरै; घटी; न्यून।
कम्तिया- --- ना. [कामत+इया] --- खेतबारीको कमाइका निम्ति जग्गाधनीले कामतमा राखेको प्रमुख कर्मचारी; कोठारी; सेरालो।
कम्ती- --- वि. [कम+ती] --- १. थोरै; कम; घटी; अपर्याप्त; न्यून (उदा.- तिमीले दिएको मिठाई धेरै कम्ती भयो।)। क्रि.वि. २. थोर मात्रा, सङ्ख्या, परिमाण वा गुण। (उदा.- हिजो तिमीले सुनाएको गीत कम्ती मिठो थिएन)।
कम्ती पनि- --- क्रि.वि. --- कमभन्दा कम मान्दा पनि; थोरैभन्दा थोरै हुँदा पनि।
कम्तीमा - --- क्रि.वि. --- थोरैभन्दा थोरै मात्रा आदिमा ।
कम्तीमा पनि- --- क्रि.वि. --- कम्ती पनि; कम्तीमा।
कम्प- --- ना. [सं.] --- मैंचालो, कामज्वरो, हावा आदिद्वारा भुईं, जिउ, पात आदि हल्लिए झै हल्लिने अथवा काँप्ने क्रिया वा प्रक्रिया; कँपाइ; कम्पन; हल्लाइ; थतर्को; थर्को।
कम्पन- --- ना. [सं.] --- काँप्ने वा थरथराउने काम; कम्प।
कम्पनी- --- ना. [अड्] --- १. ब्रिटिसकालमा चलेको भारतीय मुद्रा। २. सैनिकको गणभन्दा सानो एक खास एकाइ; गुल्म। ३. फौजी जवानहरूको समूहविशेष (दिव्यो.)। ४. औद्योगिक वा व्यापारिक संस्था सञ्चालन गर्न कानुनी आधारमा सङ्गठित व्यक्तिहरूको समुदाय। ५. उक्त समुदायसँग सम्बन्धित संस्था वा कार्यालय।
कम्पनी कानुन- --- ना. --- कम्पनीका नियम, ऐन, दायित्व, अधिकार आदिसँग सम्बन्धित कानुन; कम्पनीलाई नियन्त्रित गर्ने कानुन।
कम्पनी सरकार- --- ना. --- सन् १८५७ को सिपाही विद्रोहपछि सोझै ब्रिटिस सरकारले शासन हातमा लिनुभन्दा पहिले राजधानी कलकत्ताबाट केही अङ्ग्रेजहरूले बेलाइतको अनुमति लिएर चलाएको अर्धस्वायत्त सरकार।
कम्पाउन्ड- --- ना. [अड्] --- १. गिर्दा, पर्खाल वा कुनै प्रकारको बार आदिमा रहेको एक वा एकभन्दा बढी प्रवेशद्वारबाट भित्र पस्ने कम्मिली भवन, आँगन, पटाङ्गिनी, कोठेबारी आदिसहितको जग्गा; क्याम्प। २. रासायनिक वस्तुहरूको मिश्रण।
कम्पाउन्डर- --- ना. [अड्] --- १. अस्पतालहरूमा डाक्टरलाई सघाउने, औषधीउपचारका सम्बन्धमा समेत शास्त्रीय ज्ञान भएको एक पद वा सो पदको व्यक्ति। २. स्नातक उपाधिभन्दा तलको उपाधिप्राप्त पुरुष औषधी विशेषज्ञ; स्वास्थ्य सहायक; हेल्थ असिस्टेन्ट।
कम्पाउन्डरी- --- ना. --- कम्पाउन्डरले पढ्ने विद्या वा गर्ने कार्य।
कम्पायमान- --- वि. [सं.] --- काँपिरहेको; थरहरी भइरहेको; डोलायमान।
कम्पारो- --- ना. [कान+पारो] --- हे. कन्पारो।
कम्पास- --- ना. [अड्] --- १. दिशाहरू छुट्याउने यन्त्र; दिग्दर्शन यन्त्र; दिक्साधन यन्त्र। २. रेखागणित, चित्रकला आदिमा वृत्त, अर्धवृत्त वा खण्डवृत्त कोर्ने एक सामान; पर्काल।
कम्पासे- --- वि. --- कम्पासको काम गर्ने। ना. कम्पासद्वारा जमिनको नक्सा आदि कोर्ने काममा अमिनलाई सघाउने कामदार।
कम्पित- --- वि. [सं.] --- काँपेको; कामेको; हल्लिएको; थर्किएको।
कम्पितशिर- --- ना. --- १. टाउको काम्ने रोग। वि. २. सो रोग लागेको (व्यक्ति)।
कम्पु- --- ना. [अङ्. क्याम्प] --- सैनिकहरूको छाउनी; जङ्गी उपनिवेश।
कम्पु कोत- --- ना. --- पल्टनको पोसाक, साजबाज, निसान, हातहतियार आदि राख्ने घर; असबाबखाना।
कम्पु तिर्जा- --- ना. --- राणाकालीन शासनमा सैनिक जवानहरूलाई बहाल छन्जेल वेतनको साटो एक वर्षको बाली खान पाउने सर्तमा दिइने गरेको गहिरी वा पाखो जग्गा तोकिएको सरकारी पुर्जा; जङ्गी जग्गाभर्नाको कागत।
कम्पोज- --- ना. [अङ्.] --- छापाखानामा अक्षरमा विभिन्न टाइपहरूलाई गुरुकापीबमोजिम पङ्क्तिबद्ध गर्ने कार्य।
कम्पोजिङ- --- ना. --- कम्पोज ।
कम्पोजिङ ट्विजर- --- ना. --- कम्पोजको काम गर्दा टाइप थुत्ने र मिलाउने काममा (प्रायः प्रुफ संशोधन गर्दा) प्रयोग गरिने चिम्टा।
कम्पोजिटर- --- ना. --- कम्पोज गर्ने व्यक्ति वा कर्मचारी।
कम्पोस्ट- --- ना. [अङ्.] --- गोबर, स्याउला, सोतर आदिलाई कुहाएर मल बनाउने काम; मलखाल्डो वा भकारे खाल्टोमा मल बनाउने प्रक्रिया।
कम्पोस्ट मल- --- ना. --- मलखाल्डो वा भकारे खाल्टोमा सडेर बनेको मल।
कम्प्युटर- --- ना. [अड्] --- १. विविध प्रकारका तथ्याङ्क वा कार्यक्रमहरूलाई चक्का वा चुम्बकीय फित्तामा भण्डारण, संयोजन र पुनःसंयोजन गर्ने अत्याधुनिक विद्युतीय संयन्त्र। २. भण्डारितबाट संयोजित सामग्रीसम्बन्धी जानकारी यथासम्भव अपेक्षित रूपमा प्राप्त गर्न सकिने विद्युतीय संयन्त्र। ३. हिसाबसम्बन्धी जटिल समस्याहरूको समाधान द्रुत गतिमा प्रदान गर्ने विद्युतीय संयन्त्र। ४. नक्सा बनाउँदा अक्षांश, देशान्तर र क्षेत्रफलजस्ता कुराहरूको हिसाब गर्ने व्यक्ति। ५. टङ्कण गर्ने, नक्सा, चित्र आदि बनाउने संयन्त्र।
कम्बल- --- ना. [सं.] --- १. सिरक आदि मैं जाडामा ओढिने ऊनीको
```
-------------------

-------------------
```
उत्तोलन --- ना. --- दण्डलाई स्थिर बिन्दुमा अड्याएर चारैतिरको भाग घुमाउन सकिने यन्त्र; धुरी। ५. किनबेच गर्दा सानातिना सामान तौलने साधन; तराजु । वि. ६. उभ्याउने; उठाउने; उचाल्ने।
उत्तोलन- --- ना. [सं.] --- १. उभ्याउने वा उठाउने काम। २. कुनै संस्था, दल वा यस्तै कुनै समुदायको प्रतीक चिह्नलाई विशेष अवसरमा गाडिएको दण्ड आदिमा माथि पुऱ्याएर फहराउने काम (जस्तै- ध्वजोत्तोलन, झन्डोत्तोलन)।
उत्थान- --- ना. [सं.] --- १. कुनै निम्न स्थितिबाट उन्नत वा उच्च स्तरमा पुग्ने अवस्था वा भाव; समृद्ध स्थिति; उन्नति; अभिवृद्धि। २. कामको प्रारम्भ वा थाल्नी; उठान। ३. उठ्ने वा उभिने काम।
उत्थापक- --- वि. [सं.] --- १. उत्थान गराउने; उभ्याउने; उठाउने। २. स्थापना गर्ने; थाल्ने; सुरु गर्ने। ३. बिउँझाउने; जगाउने।
उत्थापन- --- ना. [सं.] --- १. माथि उठाउने काम; उत्थान। २. जगाउने काम; बिउँझाउने काम। ३. स्थापना; प्रारम्भ।
उत्थापित- --- वि. [सं.] --- १. उत्थापन गरिएको २. स्थापित।
उत्थित- --- वि. [सं.] --- १. उत्थान भएको; उन्नत; समृद्ध । २. उठेको; उभिएको।
उत्थित नरवानर- --- ना. --- वानरसदृशानुगण र मानवानुगण दुवैमा पर्ने, गोडाको भरमा उठेर हिँड्ने मानवजस्तो वानर।
उत्थित मानव- --- ना. --- उठेर हिँड्न सक्ने मानवानुगणभित्र पर्ने प्राचीन समयको मानव।
उत्निखेर- --- क्रि.वि. [उति+नै+खेर] --- कुनै काम वा घटना भएकै बेलामा; त्यसै समयमा; तत्काल; तुरुन्तै; उतिखेर।
उत्निखेरै- --- क्रि.वि. --- तुरुन्त नै; समयको प्रतीक्षा नगरीकनै; तत्कालै।
उत्पत तेल- --- ना. [उत्पत्ति+तेल] --- रुखका विभिन्न अङ्गबाट उडेर जाने सुवासयुक्त तेल।
उत्पत्ति- --- ना. [सं.] --- १. जन्म; आविर्भाव; पैदा; उद्भव। २. निस्कने काम; आउने काम। ३. देखा पर्ने काम; प्रकट।
उत्पत्तिवाद- --- ना. --- १. मानव समुदाय, भाषा आदि सबै कुरा कुनै ईश्वरीय तत्त्वबाट पैदा भएका हुन् भन्ने मत वा सिद्धान्त; ईश्वरवाद। २. भरतको रससूत्रका व्याख्याता भट्टलोल्लटद्वारा प्रतिपादित रसको उत्पत्ति हुन्छ भन्ने सिद्धान्त। ३. शब्दार्थका सम्बन्धमा अर्थबाट शब्द उत्पत्ति हुन्छ भनेर मान्ने सिद्धान्त।
उत्पन्न --- वि. [सं.] --- १. पैदा भएको; जन्मेको; आविर्भूत। २. देखावटमा आएको; निस्केको; प्रकट। ३. निर्माण गरिएको; बनाइएको। ४. उब्जाइएको वा उब्जेको।
उत्पल- --- ना. [सं.] --- कमल, खास गरी नीलकमल।
उत्पात- --- ना. [सं.] --- १. आकस्मिक रूपमा हुने कष्टदायक कुनै घटना; उपद्रव (आगलागी, उल्कापात, भूकम्प, बाढी, महामारी इ.)। २. अशान्ति; कोलाहल; हलचल। ३. ठुलो झैझगडा; दङ्गा।
उत्पाती- --- वि. --- उत्पात गर्ने; उपद्रवी; उत्पातसम्बन्धी।
उत्पादक- --- वि. [सं.] --- १. जन्माउने; पैदा गर्ने। २. नयाँ वस्तु निकाल्ने; यन्त्र, कारखाना आदिबाट औद्योगिक सामग्रीको उत्पादन गर्ने (समुदाय वा व्यक्ति)।
उत्पादकता/त्व- --- ना. --- उत्पादन गर्ने अवस्था वा भाव।
उत्प्रेषणादेश --- ना. --- उत्पादन- ना. [सं.] १. उब्जा; पैदावार; उब्जनी। २. उत्पन्न गर्ने वा जन्माउने काम। ३. औद्योगिक यन्त्रबाट नयाँ नयाँ मालसामान तयार गर्ने वा बनाउने काम। ४. उत्पन्न गरेर वा उब्जाएर तयार पारिएको वस्तु।
उत्पादन कर- --- ना. --- उत्पादन गरेबापत सरकारका तर्फबाट लाग्ने शुल्क।
उत्पादन कार्य- --- ना. --- उपभोग्य सामग्रीहरूको उत्पादन गर्ने काम; आवश्यक वस्तुहरू तयार गर्दै जाने काम।
उत्पादन रेखा- --- ना. --- औद्योगिक संस्था आदिबाट भएका वा हुने कुनै वस्तुका पैदावारीको खास बिन्दु वा सीमाको मापन।
उत्पादन व्यय- --- ना. --- उत्पादनमा लाग्ने खर्च।
उत्पादन शक्ति- --- ना. --- उत्पादन गर्ने क्षमता।
उत्पादनशील- --- वि. --- उत्पादन गर्ने।
उत्पादन शुल्क- --- ना. --- देशमा उत्पादन भएका वस्तुमा सरकारबाट लिइने वा लगाइने शुल्क; उत्पादन कर।
उत्पादित- --- वि. [सं.] --- १. पैदा गरिएको; उब्जाइएको। २. उत्पादन गरिएको; तयार पारिएको। ३. जन्माइएको।
उत्पादी- --- वि. [सं.] --- उत्पादक; उत्पादन गर्ने; पैदा गर्ने।
उत्पीडक- --- वि. [सं.] --- अर्कालाई सताउने; कष्ट वा दुःख दिने।
उत्पीडन- --- ना. [सं.] --- पीडा; कष्ट; सताउने काम।
उत्पीडित- --- वि. [सं.] --- दुःख दिइएको; सताइएको; पीडित।
उत्पुलक --- वि. [सं.] --- १. अति हर्षले रोमाञ्चित; खुसीले आङ जुरुङ भएको। २. अति प्रसन्न, प्रहर्षित।
उत्प्रसव- --- ना. [सं.] --- आमाको गर्भबाट समय नपुग्दै बच्चा झरेर मर्ने काम; गर्भ तुहिने काम; गर्भपात।
उत्प्रेक्षक- --- वि. [सं.] --- उत्प्रेक्षा गर्ने; सोच्ने।
उत्प्रेक्षण- --- ना. [सं.] --- १. सावधान भएर वा ध्यानपूर्वक हेरविचार गर्ने काम। २. एक वस्तुसँग अर्को वस्तुलाई गरिने तुलना।
उत्प्रेक्षा- --- ना. [सं.] --- १. अन्दाज; अनुमान। २. असावधानी; लापर्बाही। ३. हे. उत्प्रेक्षण। ४. प्रस्तुत वस्तुमा अप्रस्तुत वस्तुको आरोप गरिँदा पर्ने अर्थालङ्कार। (जस्तै- जून पनि आयो कि त उनकै रूप हेरी)।
उत्प्रेरक- --- ना. [सं.] --- १. रासायनिक प्रक्रियालाई तीव्र पार्ने एक प्रकारको वस्तु। २. उत्प्रेरणा सिर्जना गर्ने तत्त्व; उद्दीपक। वि. ३. मनमा प्रेरणा जगाइदिने; हौसला बढाइदिने (व्यक्ति वा वस्तु)।
उत्प्रेरणा- --- ना. [सं.] --- १. मनमा उठेको प्रेरणा; भित्री प्रेरणा। २. शैक्षिक कार्यकलापमा विद्यार्थीको उत्सुकता सृजना गरी त्यसलाई उद्देश्यपूर्तिका लागि अखण्डित बनाइरहने प्रक्रिया; अभिप्रेरणा।
उत्प्रेषण- --- ना. [सं.] --- १. पुनरावलोकन वा अन्वेषणका निम्ति प्रचलित रिट; तल्लो तहको अदालतले गरेका कारबाईको पुनरावलोकन गर्ने समादेश। २. त्यसअनुसार सर्वोच्च अदालतले उजुरी परेका कुनै मुद्दामामिलासँग सम्बद्ध मिसिलहरू मातहतका अड्डाअदालतहरूबाट विचारार्थ झकाउने काम।
उत्प्रेषण लेख- --- ना. --- उत्प्रेषणको आदेश।
उत्प्रेषणादेश- --- ना. --- उत्प्रेषणको आदेश; उत्प्रेषणलेख।
उत्फुल्ल --- वि. [सं.] --- १. राम्रोसँग फुलेको; ढकमक्क भएर फुलेको। २. प्रसन्न; हर्षित।
उत्फुल्लता- --- १. उत्फुल्ल हुनुको भाव वा अवस्था; ढकमक्क फुलाइ। २. खुसी हुनुको भाव वा स्थिति; प्रसन्नता।
उत्रनु- --- अ.क्रि. [प्रा. उत्तरण+नु] --- १. धसिएको वा गाडिएको ठाउँबाट बाहिर निस्कनु। २. खोला, नदी आदिबाट पार हुनु। ३. दुःख, पीडा, सङ्कट आदिबाट छुटकारा पाउनु। ४. झोलिलो पदार्थमा कुनै वस्तु माथि उठेर आउनु; तहरिनु; तर पर्नु। ५. ऋणबाट मुक्त हुनु; उऋण हुनु; उक्सनु ।
उत्राइ- --- ना. --- उत्रने क्रिया वा प्रक्रिया।
उत्राइनु- --- क.क्रि. --- उत्रने पारिनु; उत्रन लाइनु।
उत्राउनु- --- प्रे.क्रि. --- उत्रने पार्नु; उतार्नु।
उत्रिनु- --- अ.क्रि. --- १. उत्रनु। २. उत्रने काम गरिनु।
उत्रुङ- --- ना. [उत्र+उङ] --- लामो लट्ठीको छेउमा वा बिचमा फल्याक घुसारी त्यसमा टेकेर हिँड्दै खेलतमासा देखाउने र कसरत गर्ने साधन।
उत्रो- --- वि. [ऊ+जत्रो] --- १. ऊजस्तो; त्यत्रो; उति ठुलो ; ऊजति ठुलो । २. धेरै ठुलो; ज्यादै ठुलो ।
उत्स- --- ना. [सं.] --- १. बगिरहेको पानीको स्रोत वा धारा। २. झरना; छाँगो। ३. भित्री भाग; चुरो; सारतत्त्व। ४. कोख।
उत्सर्ग- --- ना. [सं.] --- १. कुनै विशिष्ट कार्यका निम्ति कुनै कुरा छाड्ने वा त्याग्ने काम; त्याग। २. छुट्ट्याउने वा अलग पार्ने काम। ३. कसैलाई दान आदि दिने काम; दान। ४. पितृका उद्देश्यले गरिने कार्य (वृषोत्सर्ग)।
उत्सर्गी- --- वि. --- उत्सर्ग गर्ने; त्यागी।
उत्सर्जन --- ना. [सं.] --- १. छाड्ने वा त्याग्ने काम। २. दिने वा दान गर्ने काम। ३. त्याग; उत्सर्ग। ४. कसैलाई कुनै पदबाट हटाउने क्रिया।
उत्सर्जित- --- वि. [सं.] --- त्यागिएको; उत्सर्जन गरिएको।
उत्सव- --- ना. [सं.] --- १. कुनै विशेष अवसरमा खुसियाली मनाउँदै धूमधामसँग गरिने सार्वजनिक पर्व वा मङ्गल कार्य। २. सांस्कृतिक महत्त्व भएको वा राष्ट्रिय विभूतिहरूको जीवन र पुरुषार्थसँग सम्बन्धित त्यस्तो पर्व मनाइने विशेष दिन; चाडपर्व।
उत्साह- --- ना. [सं.] --- १. तत्परतापूर्वक कामकुरा गर्ने कुनै मनोवृत्ति; आँट; हिम्मत; साहस। २. हौसला; उमेद। ३. जोस; उमङ्ग; फुर्ती। ४. प्रेरणा। ५. वीररसको स्थायी भाव।
उत्साहक- --- वि. --- उत्साह दिने; उत्साहित गर्ने; उत्साही; आँटी; साहसी।
उत्साहप्रद- --- वि. --- उत्साह दिने; रउस लाग्ने; हौसला बढाउने।
उत्साहित- --- वि. --- उत्साह पाएको; प्रेरणा पाएको; हौसिएको।
उत्साही- --- वि. --- उत्साह भएको; हौसला बढेको।
उत्सुक- --- वि. [सं.] --- १. कुनै कामकुरो गर्नका निम्ति अत्यन्त इच्छुक; उत्कण्ठित। २. प्रबल अभिलाषा भएको; केही गर्ने चाहनाले अधीर।
उत्सुकता --- ना. --- उत्सुक हुनाको भाव वा अवस्था; उत्कण्ठा; सकसकी।
उत्सृष्ट- --- वि. [सं.] --- १. उत्सर्ग भएको वा गरिएको। २. छोडिएको; बन्धनमुक्त भएको (व्यक्ति)। ३. उपयोगमा ल्याइएको; प्रयुक्त।
उत्सृष्ट वृत्ति- --- ना. --- अरूले त्यागेको वा छाडेको अन्नले निर्वाह गर्ने वृत्ति।
उत्सृष्टाङ्क- --- ना. --- कविले प्रसिद्ध कथालाई बढाएर तयार पारेको, एकअङ्के, पामर नायक तथा करुण रस मुख्य भएको, धेरै स्त्री रुने, कराउने, वाग्युद्ध भई जय, पराजय भएको र वैराग्यका धेरै उक्ति भएको, रूपकका दश भेदमध्ये एक।
उत्सेचन- --- ना. [सं.] --- १. पानी आदि तरल पदार्थ छर्कने वा छम्कने काम; सिञ्चन। २. उमालाइ; उबाल।
उत्स्वेदन- --- ना. [सं.] --- पानी बाफ बन्ने प्रक्रिया; जलवाष्पीकरण।
उथलपुथल- --- ना. [प्रा. उत्थल (द्वि.)] --- १. माथिको तल र तलको माथि हुने काम; उलटपुलट। २. ठुलो परिवर्तन; हेरफेर, अदलबदल। ३. ठुलो हलचल; चर्को आन्दोलन।
उद्- --- उप. [सं.] --- शब्दको अगाडि लागेर माथि, अघि, पारि, प्रबलता आदि अर्थ बुझाउने उपसर्ग (उद्बोधन, उद्गम, उत्तीर्ण इ.)।
उद- --- ना. [सं. उद्र] --- न्याउरी मुसोजस्तो, पानीमा पसी माछा मार्ने एक प्रकारको जन्तु; ओत; ओद; पानीबिरालो।
उदक- --- ना. [सं.] --- पानी; जल।
उदक क्रिया- --- ना. --- पितृहरूलाई तृप्त पार्नका लागि दिइने तर्पण; तिलाञ्जलि ।
उदजन- --- ना. [सं. उद्+जन] --- एक किसिमको दृश्य, गन्ध र वर्णहीन बाष्प; हाइड्रोजन।
उदजन बम- --- ना. --- उदजन बाष्पको बम; हाइड्रोजन बम।
उदधि- --- ना. [सं.] --- १. समुद्र; सागर। २. मेघ; बादल। ३. कलश; घडा।
उदय- --- ना. [सं.] --- १. मास्तिर उठ्ने वा बढ्ने काम। २. उदाउने वा झुल्कने क्रिया। ३. ग्रह, नक्षत्र आदि क्षितिजबाट उठेर आकाशमा आउने तथा देखिने अवस्था। ४. प्रकट वा प्रत्यक्ष हुने काम। ५. पद आदिमा हुने उन्नति; बनिबनाउ; दबदबा। ६. उत्पत्तिस्थान; उद्गम। ७. अधिकारप्राप्ति।
उदयगिरि- --- ना. --- हे. उदयाचल।
उदयन- --- ना. [सं.] --- १. 'स्वप्नवासवदत्ता' नाटकका नायक वत्सराज। २. कुसुमाञ्जलिकार उदयनाचार्य।
उदयपुर- --- ना. [सं.] --- नेपालको पूर्वाञ्चल विकासक्षेत्रभित्र पर्ने सगरमाथा अञ्चलअन्तर्गत धेरै पहाडी भाग र केही भित्री मधेस पनि भएको एक जिल्ला।
उदयपुरगढी- --- ना. --- उदयपुरमा रहेको एक प्रमुख क्षेत्र वा गढी।
उदयाचल- --- ना. [सं.] --- सूर्य उदाउने पूर्वतर्फको पहाड; उदयगिरि।
उदयास्त- --- ना. [सं.] --- १. सप्रने वा भत्कने क्रिया वा अवस्था; उत्थानपतन। २. उदय र अस्त।
उदयी- --- वि. [सं.] --- १. उदाउने; उदय हुने; झुल्कने। २. उन्नतिशील।
उदयोन्मुख- --- वि. [सं.] --- १. उदाउने बेलाको। २. उन्नति गर्नपट्टि लागेको; विकासोन्मुख।
उदर- --- ना. [सं.] --- १. पेट। २. शरीरको बिचको भाग; मुँडी।
```
-------------------

-------------------
```
ओ --- वि.बो. [सं. अहो] --- १. सम्झना, विस्मय आदिमा बोलिने शब्द। २. आफूभन्दा मनिकालाई बोलाउँदा प्रयोग गरिने शब्द, ए (उदा.- ओ श्याम ! यता आऊ)।
ओं- --- ना. [सं.] --- १. क्रमशः विष्णु, शिव र ब्रह्मालाई बुझाउने अ, उ, म मिलेर बनेको शब्द । २. वेदपाठ गर्दा मन्त्रका रूपमा ऋचाका आगाडि पछाडि उच्चारण गरिने पवित्र ध्वनि (ॐ); प्रणव।
ओंकार- --- ना. --- १. ओं अक्षर; प्रणव। २. धार्मिक विश्वासअनुसार ब्र‌ह्मा (अ), विष्णु (उ) र महेश्वर (म) को संयुक्त रूप।
ओं रामपट्ट- --- ना. --- राजपरिवारका सदस्य तथा हिन्दू धर्मका विशिष्ट व्यक्तिलाई प्रदान गर्ने उद्देश्यले २००३ सालमा स्थापित एक पदक।
ओइ- --- वि.बो. [सं. अहो+इ] --- हे. ओ।
ओइरनु- --- स.क्रि. [ओइरो+नु] --- १. चुलो, अगेनु आदिमा बसालिएको भाँडामा पकाउनाका निम्ति दाल, चामल, तरकारी आदि हाल्नु; ओइरिनु। २. कल, कोल आदिमा धान, मकै कुट्नपिँध्नका लागि हाल्नु। ३. रिसले कुनै वस्तु कसैलाई धेरै दिनु । अ.क्रि. ४. तरल, धुलो वा दानादार वस्तु ठुलो परिमाणमा पोखिनु वा चुहिनु। ५. लस्कर लाग्नु। ६. जाइलाग्नु।
ओइराइ- --- ना. --- ओइरिने भाव, क्रिया वा प्रक्रिया।
ओइराउनु- --- प्रे.क्रि. --- ओइरिन लाउनु।
ओइरान- --- ना. [ओड्रो+आन] --- १. सतहसम्म नभई भिरालो परेको पाखो जग्गा, पहिरो। २. बेला बेलामा भत्किरहने फस्को पाखो।
ओइरालो- --- वि. [ओइरो+आलो] --- छेलोखेलो; आफलताफल; पउल।
ओइरिनु- --- स.क्रि. --- हे. ओइरनु।
ओइरो --- ना. [सं. अवरोहण] --- १. नरोकिईकन निरन्तर खसिरहने पानी, अन्न आदिको ठुलो धारो। २. लगातार आइरहेका धेरै मानिसको ताँती। ३. अन्न आदिको थुप्रो। ४. गाँस।
ओइरोपहिरो- --- वि. --- छेलोखेलो; आफलताफल।
ओइलनु- --- अ.क्रि. [सं. अवलीन] --- फूल, पत्र, सागपात आदिको ताजापन नष्ट हुनु।
ओइलाइ- --- ना. --- ओइलाउने क्रिया वा भाव।
ओइलाइनु- --- अ.क्रि. --- ओइलाउने काम होइनु।
ओइलाउनु- --- स.क्रि/प्रे.क्रि. --- १. फूल, पत्र, सागपात आदिलाई घाममा राखेर अलिअलि सुकाउनु; दरसुको पार्नु; ओइलिएको पार्नु।
ओइलिनु- --- अ.क्रि. --- सागपात आदिको ताजापन निखनु; ओइलनु ।
ओइल्याइ- --- ना. --- ओइलाइ।
ओइल्याइनु- --- क.क्रि. --- ओइलिने पार्न लाइनु।
ओइल्याउनु --- प्रे.क्रि. --- ओइलिने पार्न लगाउनु; ओइलिने पार्नु; दरसुको पार्नु; केही केही सुकाउनु।
ओकट्नु- --- स.क्रि. --- हे. ओगट्नु।
ओकटिनु- --- क.क्रि. --- ओगटिनु ।
ओकल्नु- --- स.क्रि.[सं. उद्गीरण+नु] --- खाएको वस्तु पेटमा नपुऱ्याई मुखैबाट बाहिर निकाल्नु; उकेल्नु।
ओकलदोकल- --- ना. [एकल+दोकल] --- केटाकेटीले खेल्ने एक खेल र त्यस खेलमा गाइने गीत।
ओकलाइ- --- ना. [√ ओकल् (+आइ)] --- ओकल्ने किसिम, क्रिया वा भाव।
ओकलाउनु- --- प्रे.क्रि. --- ओकल्न लाउनु, ओकल्ने बनाउनु।
ओकलिनु- --- क.क्रि. --- ओकलाइमा पर्नु।
ओकार- --- ना. [सं.] --- १. 'ओ' स्वरवर्णलाई बुझाउने शब्द; 'ओ' अक्षर। २. देवनागरी वर्णमालाको व्यञ्जनवर्णमाथि लाग्ने 'ओ' को चिह्न; लखकानो ()।
ओक्रापा- --- ना. --- बढीमा दुई फिटजति लम्बाइको, भुवादार जिउ, रातो ढाड, कालो पेट भएको र पुच्छर खण्ड खण्ड परेजस्तो हुने मांसाहारी समूहमा पर्ने (दाँत र नङ्ग्रा दहा भएको) तर शाकाहारी एक जन्तु।
ओखती- --- ना. [सं. औषधी] --- १. रोग निको पार्नलाई प्रयोग गरिने वस्तु वा सामान; औषधी। २. उपचार; उपाय।
ओखती मुलो- --- ना. --- १. औषधीमा वा औषधीका रूपमा प्रयोग हुने जडीबुटी। २. विभिन्न प्रकारका औषधी; औषधीहरूको समुदाय। ३. उपचार।
ओखर- --- ना. [सं. अक्षोट] --- लाम्चा पात हुने, आरुजस्तो फल फल्ने र जमानेमान्द्राका जस्ता लामा लामा मञ्जरी लाग्ने, हाडे दानाभित्र गुलियो खाद्य पदार्थ हुने ठुलो जातको रुख; हाडे र दाँते गरी दुई प्रकारको हुने त्यसैको फल।
ओखरपाङ्ग्रे- --- ना. --- १. गुरुङ जातिमा बिहे हुँदा कन्याका तर्फबाट वरलाई दिइने ओखर तथा पाङग्रो। २. आपसमा नमिल्ने व्यक्ति वा वस्तु। ३. मिलापका निम्ति प्रतिकूल स्थिति। वि. ४. असजिलो। ५. बेमेलको ।
ओखरपा‌ङ्ग्रो फिर्ता- --- ना. --- गुरुङजातिको पारपाचुके।
ओखल- --- ना. [प्रा. ओक्खल८ सं. उलूखल] --- चिउरा, धान आदि कुट्न खोपिल्टो पारी बनाइएको काठ वा ढु‌ङ्गाको साधन; उर्गल।
ओखलढुङ्गा- --- ना. --- १. पूर्वी नेपालको सगरमाथा अञ्चलमा पर्ने एक जिल्ला। २. त्यस जिल्लाको सदर मुकाम।
ओखली- --- ना. [ओखल+इ] --- सानो ओखल।
ओखली मुसली- --- ना. --- १. कुट्नका लागि धान आदि हालिने ओखल र कुट्ने मुसल, ओखल र मुस्ली। २. कुट्ने धन्दा; ढिकीजाँतो।
ओगट्नु- --- स.क्रि. [अग्रवर्तन] --- १. कुनै ठाउँलाई अरू कोही आउनुभन्दा पहिले नै छेकथुन गरिराख्नु; अरू कसैलाई नदिईकन कुनै वस्तुलाई
ओगटाइ- --- ना. --- ओगट्‌ने किसिम, क्रिया वा भाव।
ओगटाउनु- --- प्रे.क्रि. --- ओगट्न लाउनु।
ओगटिनु- --- क.क्रि. --- ओगटाइमा पर्नु।
ओछाइ- --- ना. [√ ओछाउ (+आइ)] --- ओछाउने भाव, क्रिया वा प्रक्रिया।
ओछाइनु- --- अ.क्रि. --- ओछाउने काम होइनु।
ओछाउनु- --- अ.क्रि. --- कुनै कामकुरा गर्न अल्छी मान्नु; गरूँ कि नगरूँ भने झै गरी दोमन हुनु, कामकुरा गर्न जाँगर मरेर आउनु, हतोत्साह हुनु; अल्छी बन्नु।
ओछिनु- --- अ.क्रि. [ओछ्‌याउ+इ+नु] --- १. ज्यादै सानो वा तुच्छजस्तो बनेर गोडामन्तिर पर्नु; पाउ पर्नु; शरण पर्नु। २. व्यक्ति वा वस्तुका मुनितिर पर्नु। ३. ओछ्‌यान बन्नु; बिछिनु; फिँजिनु; पसारिनुः। ४. फैलिएर छरिनु। ५. युद्ध आदिमा मारिनु; सोत्रिनु।
ओछो- --- वि. [प्रा. उच्छ] --- कुनै महत्त्व नभएको; सानो विचारको; नगण्य किसिमको; तुच्छ ।
ओछ्याइ- --- ना. [√ ओछ्याउ (+आइ)] --- ओछ्‌याउने भाव, क्रिया वा प्रक्रिया।
ओछ्‌याइनु- --- क.क्रि. --- ओछ्‌याउने काम गरिनु।
ओछ्‌याउनु- --- स.क्रि. ओछि+याउ+नु] --- १. सुकुल, गुन्द्री वा अन्य ओछ्याउने जमिन, खाट आदिमा बिछ्‌याउनु; ओछ्‌यान फिंजाउनु, पसार्नु। २. युद्ध आदिमा धेरै मानिसलाई धमाधम मारेर सोतर पार्नु।
ओछ्‌याउने- --- ना. [√ ना. ओछ्यान] --- १. सुबिस्तासाथ बस्न वा सुत्नका निम्ति बनाइएको वस्तु (सुकुल, गुन्द्री, डसना इ.); ओछ्यान; बिछ्‌यौना। वि. २. बिछ्‌याउने; ओछ्याइने।
ओछ्यान- --- ना. [सं. अवछन्नक] --- १. खाट, भुइँ आदिमा बस्न वा सुत्नका लागि फैलाइने वस्तु (गुन्द्री, दरी, डसना, गलैंचा इ.)। २. उक्त वस्तुहरूमध्ये खास गरी डसना; बिछौना।
ओज- --- ना. [सं. ओजस्] --- १. व्यक्तिको व्यक्तित्व बढाउने शक्ति; बल; प्रताप; तेज; स्फूर्ति। २. प्रकाश। ३. प्राणीलाई स्वस्थ राख्ने शारीरिक गुण। ४. काव्यको एक गुण।
ओजन- --- ना. [अ. वजन] --- हे. वजन।
ओजस्विता- --- ना. [सं.] --- १. ओजस्वीपन; तेजस्विताः। २. तेज; स्फूर्ति।
ओजस्वी- --- वि. [सं.] --- शरीरमा शक्ति वा स्फूर्ति भएको; ओज भएको; प्रतापी; प्रभावशाली।
ओजस्वी राजन्य- --- ना. --- राजारानी, राजपरिवारका सदस्य वा राष्ट्राध्यक्ष र उनकी पत्नीलाई प्रदान गर्ने उद्देश्यले १९९१ सालमा स्थापित एक तक्मा।
ओझा- --- ना. [सं. उपाध्याय] --- १. ब्राह्मण आदि जातिको एक थर। २. झाँक्री; धामी।
ओझाइ- --- ना. [√ ओझाउ +आइ)] --- ओझाउने भाव, क्रिया वा प्रक्रिया।
ओझाइनु- --- क.क्रि. --- ओझाउने काम गरिनु।
ओझाउनु- --- स.क्रि. [ओझ+आउ+नु] --- १. आगाको चर्को रापलाई घटाएर केही मलिन बनाउनु; आगाको आँच कम गर्नु। अ.क्रि. २. आगाको राप घटेर केही मलिनु हुनु, आगाको आँच कम हुनु; ओझिनु ।
ओझिनु- --- अ.क्रि. --- आगाको राप घटेर केही मलिन हुनु, आगाको आँच कम हुनु।
ओझिनी- --- ना. [ओझा+इनी] --- १. ओझा थरकी ब्राह्मणी; ओझाकी पत्नी। २. आइमाई धामी; धमिनी।
ओझेल- --- ना. [सं. अवजाल] --- १. केही वस्तुले प्रकाश छेक्नाले बनेको छाया; घाम छेकिएको ठाउँ; सियाँल। २. छहारी।
ओझेली- --- ना. --- गीत आदिमा प्रयोग हुने ओझेलको रूप।
ओट्नु- --- स.क्रि. --- कपास आदिबाट बियाँ झिक्नु; उइँटनु।
ओटाइ- --- ना. --- ओट्ने क्रिया वा प्रक्रिया।
ओटाइनु- --- क.क्रि. --- ओट्ने काम गरिनु।
ओटाउनु- --- प्रे.क्रि. --- ओट्न लगाउनु।
ओट- --- ना. [ओत] --- कसैको पक्ष लिने काम; तरफदारी; पक्षग्रहण; धुरा।
ओटा- --- प्रत्यय [गोटा] --- सङ्ख्यावाची शब्दका पछिल्तिर लागेर थान बुझाउने एउटा प्रत्यय (चारोटा, पाँचोटा इ.)।
ओटालो- --- ना. [ओट+आलो] --- घरअगाडिको सफा, सम्म ठाउँ; घरको आँगन।
ओटिलो- --- ना. [ओट+इलो] --- ओट्ने काम भएको।
ओठ- --- ना. [सं. ओष्ठ] --- मुख ढाक्ने अवयव।
ओठ काट्‌यो - --- ना. --- 'ट' वर्णका लागि प्रारम्भिक कक्षाका विद्यार्थीका निम्ति प्रयोग गरिने शब्द, टकार।
ओठ मिलायो- --- ना. --- 'ठ' वर्णका लागि प्रारम्भिक तहका विद्यार्थीका निम्ति प्रयोग गरिने शब्द; ठकार; कण्ठ मिलायो।
ओठे- --- वि. [ओठ+ए] --- १. नसुहाँउदो किसिमले मोटो वा भद्दा ओठ भएको वा हुने। २. धेरै ओठ चलाउने; धेरै मुख चलाउने; मुखाले, बभ्रुवा; भगडालु।
ओठे जबाफ- --- ना. --- १. सोचविचार नगरीकन तत्काल दिइने जवाफ, ठाडाठाडै दिइने जवाफ। २. अशिष्ट किसिमको रुखो वा ठाडो जवाफ।
ओड- --- ना. [ओट] --- हे. ओट।
ओडव- --- ना. [सं.] --- सात स्वरमध्ये पाँच स्वर मात्र प्रयोग हुने सङ्गीतको राग।
ओडा- --- ना. [अड्. वार्ड ] --- १. स्थानीय क्षेत्रको निर्वाचनमा एकजना जनप्रतिनिधि छानिन तोकिएको क्षेत्र। २. कसैका अधिकारभित्रको इलाका वा क्षेत्र।
ओडा अध्यक्ष- --- ना. --- गाउँ वा नगरका ओडाको अध्यक्ष।
ओडा समिति- --- ना. --- सम्बन्धित ओडाका नगर सभासद् वा गाउँ सभासद्को समिति।
ओडार- --- ना. [उदार] --- १. पहाडको पाखाभित्तामा मानिस वा अन्य जीवजन्तु बस्न हुने किसिमले बनेको खोपाको आकारको खाली ठाउँ; गुफा। २. पहाड, पर्वतमा बनेको ठुलो प्वाल; भ्वाङ; भड्खारो; कन्दरा।
```
-------------------

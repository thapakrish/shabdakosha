-------------------
```
आन्दोलन- --- ना. [सं.] --- १. जनमानसलाई उत्तेजित गर्न वा कुनै आवेगपूर्ण र अशान्त परिस्थिति सिर्जनाका निम्ति गरिने कार्य; हलचल, उथलपुथल; होहल्ला। २. यताउति हल्लने वा झुल्ने काम।
आन्दोलन- --- २. --- हल्लाउने; झुल्ने।
आन्दोलनकारी- --- वि. --- आन्दोलन गर्ने वा हलचल मचाउने।
आन्दोलित- --- वि. [सं.] --- १. आन्दोलन भएको वा गरिएको। २. हल्लाइएको; झुलाइएको।
आन्द्रो/आन्रो- --- ना. [सं. अन्त्र] --- पेटभित्रको मल निकाल्ने, गुदद्वारसम्म पुगेको नली; आँत।
आन्वीक्षिकी- --- ना. [सं.] --- तर्कशास्त्र।
आपण- --- ना. [सं.] --- १. पसल; दोकान। २. हाट; हटिया; बजार; मेला।
आपणकर- --- ना. --- कुनै व्यक्तिले मेला आदिमा पसल राखेबापत लाग्ने दस्तुर ।
आपणिक- --- वि. --- पसले; दोकानदार; बेपारी।
आपत्- --- ना. [सं.] --- १. सङ्कट; फसाद; मुस्किल। २. सकसिलो स्थिति; अप्ठेरो वातावरण।
आपत्काल- --- ना. --- आपत् परेको बेला; दुखःको समय; दुर्दिन।
आपत्कालिक- --- वि. --- आपत्कालमा हुने; सङ्कटकालीन।
आपत्कालीन- --- आपत् परेका बेलाको; आपत्कालको; सङ्कटकालको।
आपत्ति- --- ना. [सं.] --- १. आपत्; विपत्ति; सङ्कट। २. बिचल्ली। ३. बाधा।
आपत्तिजनक- --- वि. --- आपत्ति पार्ने खालको; असजिलो पर्ने; सङ्कट पैदा गर्ने।
आपत्तिपत्र- --- ना. --- १. कुनै काम वा विषयमा परिआउने असुविधा, विघ्नबाधा आदिको विवरणपत्र। २. पिरबाधा देखाइएको पत्र।
आपद्- --- ना. [सं.] --- आपत्; आपत्ति।
आपद्ग्रस्त- --- वि. --- आपद्विपद्मा फँसेको; सङ्कटमा परेको; सङ्कटैसङ्कटले घेरिएको।
आपद्धर्म- --- ना. --- आचारका दृष्टिले गर्न उचित नभए तापनि आपत्तिका बेलामा बाध्य भई अँगालिएको काम वा कुरो।
आपन्न- --- वि. [सं.] --- आपद्मा फसेको; सङ्कटमा जेलिएको; आपद्ग्रस्त।
आपरिवर्तन- --- ना. [सं.] --- १. एउटा ध्वनि उच्चारण गर्दा अर्को ध्वनिको उच्चारण थपिने भाषावैज्ञानिक प्रक्रिया। २. व्यापक परिवर्तन। ३. आमूल परिवर्तन।
आपस- --- ना. [हि.] --- १. आत्मीयहरूको समुदाय; आपस। २. नजिककाहरूको समुदाय। ३. नजिक; छेउ; पाश्र्व। वि. ४. आफन्त; आत्मीय।
आपस्त- --- वि. --- आफन्त।
आपात- --- ना. [सं.] --- १. अग्लो ठाउँबाट खस्ने वा झर्ने क्रियाप्रक्रिया। २. अकस्मात् आइपर्ने वा आइपरेको घटना वा स्थिति।
आपाततः- --- अव्य. --- १. तुरुन्त; उत्निखेरै । २. अचानक; अकस्मात्। ३. आखिरमा; अन्त्यमा; निचोरमा। ४. सामान्य दृष्टिले विचार गर्दा; सरसरी हेर्दा।
आपात दृष्टि- --- ना. --- कुनै वस्तु वा घटनालाई तत्काल सरसरती हेर्ने क्रिया; सद्य दृष्टि; सामान्य दृष्टि।
आपातिक- --- वि. --- अकस्मात् घटेको; अचानक देखा पर्ने; अपर्झट आइपरेको।
आपी- --- ना. [भो. ब.] --- पश्चिमी नेपालमा रहेको एक हिमालचुलीको नाउँ।
आपूरण- --- ना. [सं.] --- भर्ने काम; पूरा गर्ने क्रिया वा प्रक्रिया।
आपूरित- --- वि. [सं.] --- राम्ररी भरिएको; भरिभराउ भएको; पूरापूर भएको।
आपूर्ति- --- ना. [सं.] --- १. दैनिक तथा सामयिक उपभोग्य विषयवस्तु पूरा गर्ने काम। २. आवश्यक उपभोग्य वस्तु खाँचो भएमा सामान्य जनतालाई उपलब्ध गराउने काम।
आपेक्षिक- --- वि. [सं.] --- १. कसैको अपेक्षा राख्ने; सापेक्षक। २. अरूको आश्रयमा रहने; आश्रित।
आप्त- --- वि. [सं.] --- १. पाएको; प्राप्त। २. विश्वासप्राप्त; विश्वासयोग्य। ना. ३. विश्वास भएको व्यक्ति; आत्मीय जन। ४. योगशास्त्रअनुसार मानिने शब्द प्रमाण।
आप्तकाम- --- वि. --- १. इच्छा पूरा भएको; मनले सोचेको कुरो पुगेको। २. सांसारिक विषयवासना त्याग गरेको।
आप्तकारी- --- वि. --- १. लुकेर काम गर्ने। ना. २. भरपर्दो सेवक।
आप्तजन/वर्ग- --- ना. --- आफ्ना र आफन्तहरूको वर्ग वा समूह; मित्रमण्डली।
आप्तवाक्य- --- ना. --- आफन्तहरूको कुरो; शिष्ट वा मान्य जनहरूको वाक्य।
आप्ति- --- ना. --- १. पाउने काम; लाभ; प्राप्ति; उपलब्धि। २. निर्दिष्ट स्थानमा पुग्ने स्थिति; मिलन। ३. पूर्णता।
आप्पै- --- वि.बो. --- पीडा, हर्ष, उन्माद आदिमा अचानक मुखबाट निकालिने शब्द। (उदा.- आप्पै ! कस्तो चिसो पानी रहेछ!)।
आप्रवास- --- ना. [सं.] --- एक देशको मानिस अर्को देशमा गएर बस्ने काम; बसाइँ सराइ।
आप्रवासी- --- वि. --- अर्कै देशबाट आएर बस्ने वा बसेको (व्यक्ति)।
आप्रोन- --- ना. [अङ्.] --- जिउमा फोहरमैलो नलागोस् भनी भान्सामा भात पकाउँदा भान्सेले अथवा ज्यासल, कारखानाहरूमा काम गर्दा प्राविधिकहरूले लगाउने जामाका आकारको आवरण।
आप्लावन- --- ना. [सं.] --- १. नदी, तलाउ आदिमा नुहाउने काम; पानीमा चोपलिएर शरीर भिजाउने प्रक्रिया। २. गोता मार्ने काम; डुबुल्की।
आप्लावित- --- वि. [सं.] --- आप्लावन भएको वा गरिएको; डुबुल्की लगाएको। २. भिजाइएको।
आफन्त- --- ना. [आफू + अन्त] --- १. आपस; आपस्त। २. नातेदार; आत्मीय व्यक्ति। ३. नाताकुटुम्ब; बन्धुवर्ग। ४. हितेच्छु; शुभेच्छु।
आफन्ती- --- वि. --- आफन्तको; आफन्तसम्बन्धी; आत्मीय।
आफल्नु- --- स.क्रि. [√ आफाल्नु] --- १. कुनै वस्तु पर पुग्ने गरी हुत्त्याउनु; फ्याँक्नु; फाल्नु; मिल्काउनु। २. छाड्नु; त्याग्नु, त्याग गर्नु। ३. हुर्याउनु; हुत्त्याउनु। ४. पर सार्नु; टाढा पुऱ्याउनु; हटाउनु।
आफल- --- ना. [सं. आस्फालन] --- १. मिल्काउने काम; मिल्काइ। २. मिल्काइएको वस्तु वा कुरो ।
आफलताफल- --- ना. --- १. छेलोखेलो। ३. छिरलो।
आफलतोरी- --- ना. --- साग मात्र खाइने एक प्रकारको ठुलो तोरी; पानीतोरी; सर्सिउँ।
आफलसिङ- --- वि. --- बेवास्तासँग फालिएको; मिल्किएको; फाल्तु।
आफलाआफल- --- ना. --- परस्परमा मिल्काउने काम; धेरैले एकैसाथ फालाफाल गर्ने काम।
आफलाइ- --- ना. [√ आफल् (+आइ)] --- आफल्ने वा आफल्न लाउने भाव, क्रिया वा प्रक्रिया।
आफलिनु- --- अ.क्रि. --- फालिनु; फ्याँकिनु; मिल्काइनु; हुत्त्याइनु।
आफस- --- ना. [आफू + अस] --- आपस; आपस।
आफसे आफ- --- क्रि.वि. [हि. आप से आप] --- आफैं आफ; स्वयमेव; आफैं नै; आफआफैं।
आफस्त- --- ना. [आपस] --- आपस्त; आफन्त ।
आफाल्नु- --- स.क्रि. [सं. आस्फालन + नु] --- हे. आफल्नु; अफाल्नु।
आफालिनु- --- क.क्रि. --- आफल्ने काम गरिनु, आफलिुन; अफालिनु।
आफिस- --- ना. [अड्.] --- अड्डा; कार्यालय।
आफुस- --- ना. [आफू + स] --- आपस; आफस।
आफू- --- सर्व. [सं. आत्मा] --- १. आफैं; स्वयम्; खास आफू नै। २. तपाईं। ३. पति; स्वामी। ४. स्वयम्।
आफूखुसी- --- क्रि.वि. --- १. आफ्नो इच्छानुसार; मनमाफिक; इच्छामुताबिक; राजीखुसीले। वि. २. इच्छाअनुसारको; मनमाफिकको।
आफूमिल्दो- --- वि. --- आफूअनुसारको; आफ्नो स्वभावसुहाउँदो।
आफूसक्के- --- क्रि.वि. --- आफूले सकेजति; आफ्नो शक्तिले भ्याएसम्म।
आफैं/आफै- --- क्रि.वि. [आफू + नै] --- १. आफू नै; म नै; स्वयम् नै। २. यहाँ नै; तपाईं नै।
आफैं/आफैआफ- --- क्रि.वि. --- प्रयत्न नगरीकनै; आफआफैं; आफैं नै; स्वयमेव; स्वतः।
आफ्नू/आफ्नो- --- वि. [सं. आत्मन्] --- आफ्नो; आफ्नो अधिकारको; निजी; स्वकीय।
आफ्नू/आफ्नो मान्छे- --- ना. --- १. आत्मीय व्यक्ति। २. लोग्ने । ३. स्वास्नी।
आबद्ध- --- वि. [सं.] --- हरतरहबाट बाँधिएको; बन्धनमा परेको; सम्बन्ध भएको।
आबन्ध- --- ना. [सं.] --- १. बन्धन। २. बाँध्ने डोरी; दाम्लो; जुइन्।
आबन्धक- --- वि. --- बाँध्ने काममा प्रयोग हुने; बन्धनमा पार्ने।
आबन्धन- --- ना. --- १. डोरी; बन्धन। २. फेरो। ३. छाँद।
आबरु- --- ना. [फा. आबरु] --- १. मानमर्यादा; इज्जत; सम्मान। २. लाज, सरम।
आबर्जे- --- ना. [फा. आबार] --- गोस्वारा स्रेस्तामा भएको लगत वा आम्दानी, खर्चहरूबाट एक किसिमको कित्ता एकै महलमा पर्ने गरी रकमकलम छुट्ट्याई लेखिएको कागत।
आबहवा- --- ना. [फा.] --- कुनै देशको सर्दीगर्मी वा स्वास्थ्यको दृष्टिबाट हुने प्राकृतिक स्थिति; जलवायु।
आबाद- --- वि. [फा.] --- १. मानिस बसेर गुल्जार भएको; बस्ती बसेको। २. खनजोत गरेर बालीनाली लगाउन सकिने पारिएको।
आबादी- --- ना. --- १. बस्ती; बसोबास भएको ठाउँ। २. कुनै देशको जनसङ्ख्या; जनसमूह। ३. खनजोत गरेको जमिन।
आबा न काबा- --- वि. [हावा + न + काबा] --- होस हराएको; बेहोसी; सुद्धीबुद्धि नभएको; ग्वाँजे।
आबा न चाबा- --- वि. [भो.ब. आबा+न+चाबा] --- तेल न पानीको; बेकामको; अर्थ न बर्थको; व्यर्थको; बिनसित्तिको।
आबाल- --- क्रि.वि. [सं.] --- बालकलगायत; बालकदेखि लिएर।
आबालवनिता- --- क्रि.वि. --- स्वास्नीमान्छे र केटाकेटी लगायत; स्त्री र बालकसमेत।
आबालवृद्ध- --- क्रि.वि. --- बालकदेखि लिएर बुढासम्म; बुढो र बालकसमेत ।
आभरण- --- ना. [सं.] --- १. शरीरमा लगाउने गहना; आभूषण। २. पालनपोषण; भरणपोषण।
आभा- --- ना. [सं.] --- १. कुनै वस्तु आदिमा देखा पर्ने चमक; कान्ति; दीप्ति। २. झलक; प्रतिबिम्ब; छाया।
आभार- --- ना. [सं.] --- १. गुणग्राहिता; कृतज्ञता; गुन। २. कुनै वस्तु वा कार्यको बोझ; भारी। ३. गृहस्थीको भार; परिवारलाई पालनपोषण र रेखदेख गर्ने अभिभारा।
आभारी- --- वि. --- १. अर्काले गरेको उपकार मान्ने; गुनिलो। २. कृतज्ञ ।
आभास- --- ना. [सं.] --- १. नहुने कुरा पनि भएजस्तो हुने मिथ्या ज्ञान; भान; झझल्को। २. झल्को; अस्पष्ट सम्झना; छनक।
आभासित- --- वि. --- १. नहुने कुरा पनि भएजस्तो देखिने। २. झझल्को लाग्ने वा लागेको।
आभिजात्य- --- ना. [सं.] --- उत्तम कुल वा वर्गमा जन्मनाको भाव वा अवस्था; कुलीनता; श्रेष्ठता।
आभिजात्यवाद- --- ना. --- कुलीनता तथा शास्त्रीयतालाई बढी महत्त्व दिने एक सिद्धान्त।
आभीर- --- ना. [सं.] --- १. गाई पालेर जीविका चलाउने जाति; ग्वाला। २. पाउमा एघार मात्रा र अन्तिम जगण हुने एक छन्द। ३. भैरव रागको छोरो।
आभूषण- --- ना. [सं.] --- १. शरीरमा शोभा बढाउनाका निम्ति लगाइने रत्न आदि जडिएको गहना; अलङ्कार; गहनागुरिया; आभरण। २. शृङ्गार; सजावट।
आभूषित- --- वि. [सं.] --- गहना लगाएको; सिँगारिएको; रत्नादिका शृङ्गारले सजिसजाउ भएको; गहना, वस्त्र आदिले झरिझुट्ट भएको।
आभ्यन्तर- --- वि. [सं.] --- भित्रपट्टिको; भित्रको; भित्री; भित्री भागमा रहेको।
आभ्यन्तर कोप- --- ना. --- भित्री जलन; मानसिक ईर्ष्या; डाहा।
आभ्यन्तर प्रयत्न- --- ना. --- किलकिलेदेखि ओठसम्मको भागमा वर्णोच्चारणमा हुने विभिन्न प्राकृतिक प्रयत्न।
आभ्यन्तरिक- --- वि. --- आभ्यन्तर।
आभ्यासिक- --- वि. [सं.] --- अभ्याससम्बन्धी; अभ्यासबाट भएको; अभ्याससित सम्बन्धित ।
आभ्युदयिक- --- वि. [सं.] --- १. कुनै माङ्गलिक कार्य वा अभ्युदयसित सम्बन्धित । ना. २. कुनै ठुला मङ्गल, कार्य (व्रतबन्ध, विवाह, सप्ताह आदि) मा पितृहरूका उद्देश्यले गरिने श्राद्ध; वृद्धिश्राद्ध; नान्दीमुख।
आम- --- ना. [सं.] --- १. आउँ। २. रोग; व्याधि। वि. ३. काँचो; कचिलो।
आम- --- वि. [फा.] --- १. मामुली; साधारण; सामान्य। २. सर्वसाधारणका
```
-------------------

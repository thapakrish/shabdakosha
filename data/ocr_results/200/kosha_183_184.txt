-------------------
```
एकासिऔं/एकासियौँ --- वि. --- १. असी र एकको योगबाट बनेको सङ्ख्या; ८१ को अङ्क। २. असी र एकका योगबाट बनेको; असी र एकका योगको।
एकासिऔं/एकासियौं- --- वि. --- गन्दै लैजाँदा एकासी सङ्ख्यामा परेको; एकासी सङ्ख्याको।
एकीकरण- --- ना. [सं.] --- १. दुई वा दुईभन्दा बढी वस्तु, व्यक्ति, संस्था आदिलाई मिलाएर एक बनाउने काम। २. सम्बन्धित विषयवस्तुलाई मिलाएर एकता वा मतैक्य स्थापित गर्ने काम।
एकीकृत- --- वि. [सं.] --- धेरै विषयवस्तुलाई मिलाएर एक बनाइएको; एकीकरण गरिएको।
एकीकृत पाठ्यक्रम- --- ना. --- एकअर्का विषयक्षेत्रको रेखालाई वास्ता नगरी अध्ययनीय विस्तृत क्षेत्र वा समग्र जीवनका महत्त्वपूर्ण समस्यामा केन्द्रित गरी विभिन्न एकाइ वा खण्डहरूको अर्थ पूरा र सङ्गठित रूपमा मिश्रण गरिएको पाठ्यक्रम।
एकीभाव- --- ना. [सं.] --- १. एउटै वा एकै रूपको हुने काम वा स्थिति। २. एकत्र हुने काम; जम्मा हुने काम।
एकीभूत- --- वि. [सं.] --- १. भिन्न-भिन्न वस्तु घुलमिल भएर एउटै भएको; मिसिएको; मिलेको। २. जम्मा भएको; एकत्रित।
एकुन्टा- --- वि. [एकोटा] --- १. एक एकवटा । क्रि.वि. २. एक एक गरेर।
एकुन्द्रो- --- वि. [सं. एकान्तर] --- १. एक दिन बिराएर आउने (ज्वरो)। २. एक दिन बिराएर हुने वा गरिने (काम)।
एकुवा --- ना. --- शरीरमा बल्झिरहने कुनै पनि घाउ (उदा.- जति ओखती गरे पनि उनको घाउमा एकुवा पल्टिरहेकै छ।)।
एकुवा २- --- ना. --- ढिम्रीलाई सानो वा ठुलो पार्ने ज्याबल।
एकुवार- --- ना. [सं. एकपार] --- १. कुनै खोलाको एकातिरको मात्र तीर। २. अप्ठेरो ठाउँ। ३. दुईखापे ढोकाको कुनै एउटा फग्लैंटो; एउटा खापा।
एकुवारै- --- क्रि.वि. --- जँगार नतरीकन; खोलाको एकापट्टिको तीरतीरै।
एकुवा हिलो --- ना. [एकुवा+हिलो] --- हिउँदबर्खे औंलाको काप खाइरहने हिले रोग।
एकेउटा- --- वि. [एक+एक+ओटा] --- हे. एकौटा।
एकेक- --- वि. [एक एक] --- एक एक; हरेक; प्रत्येक।
एकेडेमी- --- ना. [अड्] --- १. साहित्य, कला, संस्कृति, विज्ञानको क्षेत्रमा विशिष्ट काम गर्ने एक संस्था। हे. प्रज्ञा प्रतिष्ठान। २. शिक्षण संस्थाहरूको शैक्षिक विभाग।
एकेन्द्रिय- --- ना. [सं.] --- १. स्त्री र पुरुषजातिका शारीरिक बनोटमा भिन्नता नहुने वा एउटै लिङ्ग हुने प्राणी (गँड्यौला, जुको इ.)। २. इन्द्रियलाई सबै किसिमका विषयवासनाबाट हटाएर मनतिर तान्ने काम।
एकेश्वरवाद- --- ना. [सं.] --- समस्त सृष्टिको कर्ता, भर्ता र हर्ताका रूपमा एउटै ईश्वरको अस्तित्व मान्ने सिद्धान्त।
एकेश्वरवादी- --- वि. --- एकेश्वरवादमा विश्वास गर्ने; एकेश्वरवादको अनुयायी वा समर्थक।
एकैनास- --- वि. --- आकार, प्रकार वा गुण आदिका दृष्टिले एउटै किसिमको; उस्तै देखिने।
एको- --- ना. [एक+ओ] --- डन्डीबियो खेल्दा डन्डीले जमिन नाप्ने सिलसिलामा एकलाई जनाउने शब्द।
एकोटा- --- वि. [एक ओटा] --- एक एकवटा; एकेउटा; एकौटा।
एकोतार- --- क्रि.वि. [एक ताल] --- कुनै एउटै कामकुरालाई दोहोऱ्याई तेहऱ्याई; तारन्तार; बारम्बार; फेरिफेरि; लगातार।
एकोतारै- --- क्रि.वि. --- एकोतार।
एकोद्दिष्ट- --- ना. [सं.] --- एउटा मात्र पितृका उद्देश्यले गरिने श्राद्ध; आमाबाबु वा पति आदिका तिथिमा गरिने श्राद्ध।
एकोहरिनु- --- अ.क्रि. [एकोहोरो+इ+नु] --- हे. एकोहोरिनु।
एकोहरो- --- वि. [एकोहोरो] --- हे. एकोहोरो।
एकोहऱ्याइँ- --- ना. [√ एकोहरो+याइँ] --- हे. एकोहऱ्याइँ।
एकोहऱ्याउनु- --- प्रे.क्रि. --- एकोहोऱ्याउनु।
एकोहऱ्याहट- --- ना. --- हे. एकोहऱ्याई।
एकोहोरिनु- --- अ.क्रि. [एकोहोरो+इ+नु] --- १. कुनै कामकुरामा एकोहोरो भएर लागिपर्नु, एकसुरले काम गर्नु, एक चित्त भएर काम गर्नु। २. राम्रो सोचविचार नगरी एउटा पक्षको समर्थन गर्नु; एकतर्फी बन्नु। ३. कुनै काम वा कुरा एकातिर लाग्नु, एउटै विषय वा प्रसङ्गमा मात्र केन्द्रित हुनु। ४. अरूका कुरा नसुनी आफ्नै कुरामा मात्र हठ गरिरहनु ।
एकोहोरो- --- वि. [एक+सरो] --- १. एउटै सोचविचारमा मात्र लाग्ने; आफ्नै सुरले मात्र चल्ने; एकसुरे। २. दुई तह नभएको; एकसरो। ३. क्रि.वि. एकचित्त भएर । ४. एकै बाजि; एकै खेप।
एकोहोऱ्याइँ- --- ना. --- एकोहोरिने भाव, क्रिया वा प्रक्रिया।
एकोहोऱ्याइनु- --- क.क्रि. --- एकोहोऱ्याइने काम गरिनु।
एकोहोऱ्याउनु- --- प्रे.क्रि. --- एकोहोरो पार्नु, एकोहोरिन लाउनु।
एकोहोऱ्याहट- --- ना. --- एकोहोरिएर काम गर्ने भाव, अवस्था क्रिया वा प्रक्रिया; एकोहोऱ्याइँ।
एकौटा- --- वि. [एक+औटा] --- एक एकवटा; एकेउटा; एकोटा।
एकौटी- --- वि. [एक औटी] --- १. एक एकवटी; हरेककी; प्रत्येककी (स्त्री)। २. आफ्नै मात्र हकको; एकलौटी।
एक्का- --- ना. [प्रा. एक्क] --- १. एक फुट्टी मात्र भएको तासको चक्की। २. एक एक घोडा मात्र नारिएको बग्गी; एकघोडे बग्गी। वि. ३. समूहदेखि भिन्न; फुट्टा; ठिङ्गो; एकलो। ४. सबभन्दा बढी मन परेको। ५. अरूभन्दा श्रेष्ठ; प्रधान; मुख्य।
एक्काइस- --- ना. [सं. एकविंशति > प्रा. एक्कवीस] --- १. बिस र एकको योगबाट बनेको सङ्ख्या; २१ को अङ्क। वि. २. बिस र एकको योगले बनेको; बिस र एकका योगको।
एक्काइसौँ- --- वि. --- गन्दै लैजाँदा एक्काइसमा परेको; बिस र एकको योगको; एक्काइस सङ्ख्याको।
एक्कावान- --- ना. [एक्का+वान] --- एकघोडे बग्गी हाँक्ने व्यक्ति; एक्का चलाउने मानिस ।
एक्कासि --- क्रि.वि. --- १. अकस्मात्; सहसा; एकदम; एकाएक। २. विनासोचविचार; विनाकारण।
एक्ले- --- वि. [√ एकले] --- एकले; एक्लो।
एक्लो- --- वि. [√ एकलो] --- कोही नभएको; एकलो।
एक्सप्रेस- --- वि. [अड्.] --- मुख्य मुख्य स्टेसनमा मात्र केही छिनका लागि अडिई अरूभन्दा छिटो गन्तव्य स्थानमा पुग्ने (गाडी, रेल, मोटर इ.)।
एक्स-रे- --- ना. [अङ्.] --- शरीरभित्रका अवयवको आकृति दृष्टिगोचर गराउने एक किसिमको अदृश्य विद्युत्-किरण; क्ष-किरण।
एघार- --- ना. [सं. एकादश > प्रा. एगारस] --- १. दश र एकको योगबाट बन्ने सङ्ख्या; ११ को अङ्क। वि. २. दश र एकका योगले बनेको; दश र एकका योगको।
एघार दुई- --- ना. --- त्रिपासाका खेलमा पन्जा, छक्का र दुवा मिलेर बन्ने एक दाउ।
एघारौं- --- ना. --- १. कुनै व्यक्ति मरेको एघारौं दिन। २. मृतकका उद्देश्यले एघारौं दिनमा गरिने काजक्रिया। वि. ३. गन्तीको क्रममा दश र एकको योगसङ्ख्यामा पर्ने; एघार सङ्ख्याको।
एजेन्ट- --- ना. [अड्] --- १. कुनै कल, कारखाना, व्यापारिक संस्था आदिको प्रतिनिधिका रूपमा काम गर्ने व्यक्ति; गुमस्ता। २. अरूको प्रतिनिधिका रूपमा काम गर्ने व्यक्ति; वारिस।
एजेन्डा- --- ना. [अङ्.] --- कुनै सभा, बैठक आदिमा विचार वा छलफलका निम्ति तयार पारिएको कामको सूची; कार्यसूची।
एजेन्सी- --- ना. [अड्.] --- एजेन्टको काम हुने वा एजेन्ट बस्ने स्थान वा स्थिति; एजेन्टको पद, भाव वा क्रिया; गुमस्त्याइँ।
एटर्नी- --- ना. [अड्] --- १. अधिवक्ता; वकिल । २. नियमानुसार काम गर्न अधिकार प्राप्त कुनै प्रतिनिधि।
एड्स- --- ना. [अड्] --- १. एच. आई. भी. जीवाणुबाट उत्पन्न हुने एक भयानक रोग। २. रोगको प्राकृतिक प्रतिरोधक क्षमता नष्ट गर्ने खतरनाक रोग।
एतदर्थ- --- अव्य. [सं.] --- १. यस कारण; यस निमित्त; यस उद्देश्यले। २. तदर्थ।
एत्तेरी- --- वि.बो. [ए+तेरो+ई] --- उदेक, आश्चर्य आदि प्रकट गर्दा बोलिने अव्यय शब्द (उदा.- एत्तेरी, तैंले पनि फुर्ती पो गरिस्!)।
एत्रुको- --- वि. [यत्रो+को?] --- सानो सानो किसिमको; ससानो।
एभरेस्ट- --- ना. [अङ्.] --- हे. सगरमाथा।
एम्बुलेन्स- --- ना. [अङ्.] --- आकस्मिक दुर्घटनामा परेको रोगीलाई स्वास्थ्यशिविर वा हस्पिटलमा पुऱ्याउने सवारी साधन; बिरामीलाई ओसारपसार गर्ने मोटर।
एयर- --- ना. [अड्.] --- हावा; वायु।
एयर कन्डिसन --- ना. --- हे. वातानुकूलन।
एयर डकुमेन्ट- --- ना. --- हवाईजहाजद्वारा ल्याउने, लैजाने व्यवस्था गरिने चिठीपत्र वा अन्य सामग्री।
एरण्ड- --- ना. [सं.] --- अँडिर।
एरात्तै- --- वि.बो. --- आश्चर्य, विस्मय, जोस आदि प्रकट गर्दा भनिने शब्द; एत्तेरी (उदा.- एरात्तै, त्यो फुच्चो पनि पल्टनमा जागिरे भयो रे।)।
एलपोंधिमे- --- ना. [नेवा.] --- धिमेभन्दा केही सानो तर उस्तै प्रकारको एक बाजा।
एलोरा- --- ना. --- प्राचीन भित्तेचित्र भएको पश्चिम भारतस्थित एक प्रसिद्ध गुफा।
एवं/एवम्- --- अव्य. [सं.] --- १. यस्तै किसिमले; यसै प्रकार; यस्तै। संयो. २. दुई समान रूपका वाक्य वा पदहरूलाई जोड्ने शब्द, र; अनि; तथा।
एवमस्तु- --- अव्य. --- कसैले कुनै वर वा आशीर्वाद माग्दा मागेको कुरा पूरा होस् भनी बोलिने शब्द; चाहे जस्तै होस्; यस्तै होस्; तथास्तु।
एषणा- --- ना. [सं.] --- १. अन्वेषण; खोज। २. कामना; इच्छा अभिलाषा।
एसिया- --- ना. [अङ्.] --- पृथ्वीका छ महाद्वीपहरूमध्ये एक महाद्वीप; पूर्वी गोलार्द्धमा रहेको महाद्वीप।
एसियाली- --- वि. --- एसियामा जन्मेको वा भएको; एसियाको; एसियासम्बन्धी।
एहे- --- वि.बो. [सं. अहो] --- हर्ष, शोक, आश्चर्य, जोस आदिको भाव व्यक्त गर्दा बोलिने शब्द (उदा.- एहे, त्यस्तो पो रहेछ ! एहे, बिचरा साइकलबाट लड्यो!)।
एहोइ- --- ना. [ए+है] --- १. वनजङ्गलमा बस्तुभाउ चराउँदा गोठालाहरूले हिंस्रक जनावरहरूलाई धपाउनका लागि आफू आफूमा कराउने शब्द; हौट। २. मिल्दा साथीभाइहरूमा वा आफूभन्दा मनिका व्यक्तिलाई गरिने सम्बोधन। (उदा.- एहोइ कान्छा! तँ कता जान लागिस् हँ?)।
ऐ- ---  --- देवनागरी वर्णमालाको खास चलनचल्तीका स्वरवर्णमध्ये नवौं स्वरवर्ण; परम्परागत रूपमा कण्ठ तालुस्थानबाट उच्चारण हुने, दीर्घ स्वरवर्ण मानिएको र भाषाविज्ञानअनुसार केन्द्रीय, आधा बन्द स्थितिदेखि अग्र बन्द बिन्दुमा पुगी टुङ्गिने द्विस्वर; लेख्य रूपमा सो स्वरवर्णको प्रतिनिधित्व गर्ने लिपिचिह्न।
ऐ२- --- वि.बो. [सं.] --- १. कसैलाई डाक्दा वा हकार्दा भनिने अव्यय शब्द; ए (उदा.- ऐ श्याम! तँ कता जान लागेको? ऐ, किन चल्छस् हँ?)। ना. २. शिव।
ऍकटी- --- ना. [नेवा.] --- परम्परागत प्रविधिमा तनाइएको काम गर्ने अकुसेदार लट्ठी।
ऍच- --- ना. [सं. अञ्च] --- १. कुनै व्यक्तिलाई कतैबाट र कसै गरी पनि उम्कन नदिई अधीनमा ल्याउने काम; वशमा राख्ने काम; काबु; दबाउ। २. परस्पर तानातानी गर्ने काम; तनाइ; तन्काइ।
ऍचनु- --- स.क्रि. [ऍचं नु] --- १. कसैलाई कसै गरी पनि उम्कन, भाग्न नदिई अधीनमा ल्याउनु; एँचमा पार्नु; काबुमा राख्नु; वशमा राख्नुः। २. कुनै व्यक्ति वा वस्तुलाई अँठ्याउनु, बेसरी थिच्नु; दबाउनु। ३. कुनै स्थान आदिमा कब्जा गर्नु; दखल गर्नु। ४. परस्पर तानातानी गर्नु; तान्नु।
ऍचाइ --- ना. --- ऐंचने भाव, क्रिया वा प्रक्रिया।
ऍचाइनु- --- क.क्रि. --- ऐंचन लाइनु; वश वा अधीनमा पार्न लाइनु।
एँचाउनु- --- प्रे.क्रि. --- ऐंचन लाउनु, वश वा अधीनमा राख्न लगाउनु।
एँचातानी- --- ना. --- खिचातानी; तानातानी।
ऐंचिनु- --- क.क्रि. --- ऐंचने काम गरिनु; तानिनु ।
एँची- --- वि. --- एँचने स्वभावको; खिचुवा।
एँचो- --- ना. [एँच+ओ] --- १. परवशता; खटन। २. पैंचोको अग्रक।
ऍचोपैंचो --- ना. --- १. खाँचो भएको अन्नपात वा अन्य वस्तु पैंचो दिने र पैंचो लिने काम। २. रुपियाँ, पैसा आदि सापट दिने र लिने काम; सरसापटी। ३. दोहोरो व्यवहार वा लेनदेन।
```
-------------------

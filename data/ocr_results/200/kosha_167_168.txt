-------------------
```
उपमित्र- --- ना. [सं.] --- मित नलगाइएको तर व्यवहारले हितैषी भएको सँगी; साधारण साथी।
उपमेय- --- वि. [सं.] --- १. उपमा दिन योग्य; तुलना गर्न लायक। २. वर्णन गर्न योग्य; वर्णनीय। ना. ३. विशेष गुण वा आरोप भएको वस्तु; उपमानद्वारा प्रतिपाद्य वस्तु।
उपमेयोपमा- --- ना. --- दुई समान वस्तुका पर्यायक्रमले परस्परमा उपमेय र उपमान हुने उपमा अल‌ङ्कारको एक भेद।
उपयुक्त- --- वि. [सं.] --- १. ठिक; उचित; मनासिब। २. सुहाउँदो; चाहिँदो; अनुकूल। ३. लायक; योग्य। ४. चलनमा ल्याइएको; उपयोग गरिएको।
उपयुक्तता- --- ना. --- उपयुक्त हुनुको भाव वा अवस्था; औचित्य।
उपयोग- --- ना. [सं.] --- १. कुनै वस्तुलाई उपयोग वा व्यवहारमा ल्याउने काम; प्रयोग; व्यवहार। २. फाइदा; लाभ।
उपयोगिता- --- ना. [सं.] --- १. उपयोगी हुनुको भाव वा स्थिति। २. काम लाग्ने वा चलनमा आउन सक्ने कुनै वस्तुको गुण वा तत्त्व।
उपयोगितावाद- --- ना. --- कुनै वस्तु वा सम्बन्धको महत्त्व त्यसको भौतिक उपयोगिता वा मानव समाजको कल्याणका निम्ति निर्भर हुनुपर्छ भन्ने सिद्धान्त।
उपयोगितावादी- --- वि. --- उपयोगितावादको अनुयायी वा समर्थक।
उपयोगी- --- वि. [सं.] --- १. काममा प्रयोग गर्न हुने वा सकिने; काम लाग्ने। २. चलनचल्तीमा ल्याउन सकिने; उपयोगमा ल्याउन लायक; प्रयोजनीय। ३. ठिक; चाहिँदो; योग्य। ४. फाइदा दिने; लाभकारी।
उपर- --- ना. [सं. उपरि] --- १. कसैबाट लिनुपर्ने धनमाल, श्रीसम्पत्ति आदि लिने काम; असुल। ना. यो. २. माथि; मा।
उपरक्षक- --- वि. [सं.] --- १. पहरा बस्ने; चौकीदार। २. मुख्य रक्षकका मातहतमा रहेर काम गर्ने रक्षकभन्दा एक तहमनिको रक्षक।
उपरखुट्टी- --- ना. [उपरखुट्टी] --- सुतेर वा खुट्टा भुईंमा झारी अग्लो ठाउँमा बस्ता एउटा घुँडामाथि अर्को खुट्टो अड्याएर बस्ने आसन; त्यस्तो बसाइको चाल।
उपरचट/उपरचोट- --- वि. [उपर चोट] --- १. वज्र परेझै एक्कासि आइपरेको; माथिबाट खसेको वा झरेको (विपत्ति)। ना. २. चोटमाथिको चोट।
उपरचोट्टा- --- वि. [उपर+चोट्टा] --- चोट्टालाई पनि माथ गर्ने गरी आएको धूर्त; ठग; वञ्चक।
उपरतली- --- ना. [उप+तल+ई] --- छाने र छेर्ने अवस्था वा रोग; झाडाबान्ता; दिसा र बमन; हैजा।
उपरत्न- --- ना. [सं.] --- खास रत्नभन्दा तल्लो र कम दर्जाको रत्न; कमसल खालको रत्न (स्फटिक, सिपी आदि)।
उपरथुपर- --- ना. [उपर थुपर] --- भइरहेका काममाथिको थप काम; थपमाथि थप; थपका थप।
उपरस- --- ना. [सं.] --- १. पारो जस्तै गुणकारी मानिएको रस वा खनिज पदार्थ। २. चित्तमा पैदा भएको निर्विकार सोचाइ; भाव (साहित्यमा)।
उपराज- --- ना. [सं.] --- १. राजाको अनुपस्थिति वा असमर्थतामा प्रतिनिधि भएर काम गर्ने व्यक्ति। २. सामन्त राजा।
उपरान्त- --- अव्य. [सं.] --- कसैको अन्तमा; पछिबाट; त्यसपछि; अलिपछि; अनन्तर।
उपराष्ट्रपति- --- ना. [सं.] --- गणतान्त्रिक राष्ट्रमा राष्ट्रपतिको कार्यभार सघाउने वा राष्ट्रपतिको अनुपस्थिति र असमर्थतामा राष्ट्रपतिको कार्य-सम्पादनसमेत गर्ने राष्ट्रपतिभन्दा मुनिको पद।
उपरि- --- ना. यो. [सं.] --- माथि; उपर; हे. सर्वोपरि।
उपरिया- --- ना. [उपर इया] --- १. मालसामान किनेर बिचैमा नाफा खाई बिक्री गर्ने व्यापारी; मालसामान बोकी घरघर घुमेर बेच्ने व्यक्ति। २. उनाऊ व्यक्ति।
उपरीक्षक- --- ना. [सं.] --- १. हेरविचार गर्ने व्यक्ति; अधीक्षक। २. निरीक्षकभन्दा माथिल्लो दर्जाको प्रहरी कर्मचारी।
उपरूपक- --- ना. [सं.] --- प्रमुख दशवटा रूपकदेखि भिन्न अठार प्रकारका दृश्यकाव्य (नाटिका, त्रोटक, गोष्ठी, सट्टक, नाट्यरासक, प्रस्थान, उल्लाप्य, काव्य, प्रेक्षण, रासक, संलापक, श्रीगदित, शिल्पक, विलासिका, दुर्मल्लिका, प्रकरणिका, हल्लीश र भाणिका)।
उपरोक्त- --- वि. --- हे. उपर्युक्त ।
उपर्कट- --- वि. [उपर झट्ट] --- १. अकस्मात् आइपरेको। क्रि.वि. २. अपर्झट ।
उपर्ना- --- ना. [उपर+ना] --- १. ओढ्ने पछेउरा; उत्तरीय। २. माथिल्लो अङ्गमा प्रयोग गरिने उनी कपडा।
उपर्युक्त- --- वि. [सं.] --- माथि बताइएको; माथि भनिएको; अगाडि उल्लेख गरिएको; उपरोक्त।
उपलक्षण- --- ना. [सं.] --- १. कुनै खास लक्षणभित्रको गौण लक्षण; कुनै स्पष्ट निर्देश भएका तत्त्वको छनक दिने गौण कुरो। २. गौरसँग हेर्ने काम; निरीक्षण। ३. कुनै अस्थायी चिह्न वा सङ्केत।
उपलक्ष्य- --- ना. [सं.] --- १. कुनै कुराको लक्षण, चिह्न वा सङ्केत। २. लक्ष्य; उद्देश्य। ३. भइसकेको वा पछि हुने कुनै राम्रो कामकुराको अवसर (पूजा, उत्सव, भोज इ.)।
उपलब्ध- --- वि. [सं.] --- १. पाइएको; प्राप्त। २. थाहा पाइएको; ज्ञात।
उपलब्धि- --- ना. --- १. उपलब्ध हुने अवस्था, क्रिया वा भाव; प्राप्ति। २. खास खोज वा अध्ययनबाट प्राप्त सफलता वा निष्कर्ष। ३. अनुभूति; ज्ञान। ४. बुद्धि।
उपलभ्य- --- वि. [सं.] --- १. प्राप्त गर्न सकिने; उपलब्ध गर्न योग्य; प्राप्य। २. ज्ञान गर्न लायक; जान्न योग्य । ३. आदर वा प्रशंसा गर्न योग्य।
उपल्ली- --- वि. [उपल्लो+ई] --- माथिको; माथि रहेको; माथिल्लो।
उपल्ली बिस- --- ना. --- पहिलो बिस; पूर्वार्धतिरको बिस।
उपल्ली वेद- --- ना. --- शुक्लयजुर्वेदका पहिला अध्यायदेखि बिसौं अध्यायसम्मको खण्ड; अघिल्लो बिस अध्यायमा हुने वेद।
उपल्लो- --- वि. [उपर+लो] --- माथिल्लो; मास्तिरको; उँभोको।
उपवक्ता- --- वि. [सं.] --- मूल वक्ताको सहायक; उपवाचक।
उपवचन- --- ना. [सं.] --- द्वित्वीभूत शब्दहरूमा आंशिक द्वित्व भएर बनेका शब्दका अगाडि आउने पद (झैझगडा, तरतमसुक, बरबन्दोबस्त इ.)।
उपवन- --- ना. [सं.] --- १. ससानो वन वा जङ्गल। २. खुला मैदान वा
उपवर्ग- --- ना. [सं.] --- कुनै खास वर्गभित्र रहेका ससाना वर्गको समूह; समूहभित्रको सानो समूह; उपसमूह।
उपवाक्य- --- ना. [सं.] --- ठुलो वाक्यभित्र रहेको कुनै समापिका क्रियासहितको सानो वाक्य।
उपवाचक- --- वि. [सं.] --- पुराण आदिका वाचकको सहायक; पुराण आदि बाच्ता मुख्य वाचकीका बिरामहरूको विचार गरी सच्याउने (व्यक्ति)।
उपवाणिज्यदूत- --- ना. [सं.] --- वाणिज्यदूतका अनुपस्थितिमा कार्यभार ग्रहण गरी कार्य सञ्चालन गर्ने दूत।
उपवास- --- ना. [सं.] --- १. दिनभर वा अहोरात्र भोजन नगर्ने काम; केही पनि नखाई व्रत बस्ने काम; निराहार। २. अनशन; लङ्घन।
उपवासक/उपवासी- --- वि. --- उपवास गर्ने; निराहार बस्ने।
उपविद्या- --- ना. [सं.] --- १. व्यावहारिक वा लौकिक विद्या। २. गौण वा साधारण विद्या।
उपविधा- --- ना. [सं.] --- विभिन्न विधाका अङ्ग, उपाङ्ग; विधाका अन्तर्गत आउने ससाना विधा।
उपविधि- --- ना. [सं.] --- १. कुनै विधि वा नियमअन्तर्गत बनेको सानो नियम; विनियम। २. गौण वा अपेक्षाकृत कम महत्त्वको विधि।
उपविभाग- --- ना. [सं.] --- कुनै ठुलो विभागअन्तर्गतको सानो विभाग; शाखा।
उपविभाजन- --- ना. [सं.] --- मूल विभाजनअन्तर्गतको विभाजन; सानोतिनो विभाजन ।
उपविष- --- ना. [सं.] --- विशेष घातक नभएको हल्का किसिमको विष (भाङ, धतुरो आदि)।
उपविषय- --- ना. [सं.] --- मुख्य विषयअन्तर्गत रहेको सानोतिनो खालको विषय।
उपविष्ट- --- वि. [सं.] --- बसेको वा रहेको।
उपवीत- --- ना. [सं.] --- १. जनै; यज्ञसूत्र। २. व्रतबन्ध; उपनयन।
उपवेद- --- ना. [सं.] --- १. मुख्य चार वेददेखि भिन्न वेद (आयुर्वेद, धनुर्वेद, गन्धर्ववेद र स्थापत्यवेद); लौकिक विद्या।
उपव्याख्या- --- ना. [सं.] --- व्याख्याअन्तर्गत आउने सानोतिनो व्याख्या; व्याख्यापछिको व्याख्या।
उपशमन- --- ना. [सं.] --- १. मनको इच्छा वा वासनालाई शमन गर्ने काम; इन्द्रिय निग्रह। २. शान्त रहने स्थिति वा काम।
उपशङ्का- --- ना. [सं.] --- शङ्कामाथिको पनि शङ्का; शङ्कामा पनि शङ्का।
उपशाखा- --- ना. [सं.] --- शाखाको पनि शाखा; सानो शाखा; प्रशाखा।
उपशाला- --- ना. [सं.] --- घरमा आएका पाहुनाहरूलाई बसाउने सानो घर; पाहुनाघर।
उपशिक्षक- --- ना. [सं.] --- प्रधान शिक्षकपछिको शिक्षक; सहायक शिक्षक।
उपशिष्य- --- ना. [सं.] --- शिष्यको पनि शिष्य, चेलाको चेलो।
उपशीर्षक- --- ना. [सं.] --- मुख्य शीर्षकअन्तर्गत रहने सानो शीर्षक; सहायक शीर्षक।
उपसंवाद- --- ना. [सं.] --- १. मुख्य संवादका पहिले गरिने सामान्य संवाद। २. परस्परको प्रतिज्ञा वा कबुल; सम्झौता; सन्धि।
उपसंस्कार- --- ना. [सं.] --- मुख्य संस्कारको अङ्ग बनेको संस्कार; पछि गरिएको संस्कार; गौण संस्कार।
उपसंहार- --- ना. [सं.] --- १. कुनै विषयको समाप्ति; अन्त। २. कुनै पुस्तक वा लेखको मुख्य विषयक्रमलाई टुङ्ग्याउन वा निचोडरूप दिन लेखिने अन्तिम अंश। ३. सारांश; निचोर।
उपसंहारी- --- वि. --- १. उपसंहार गर्ने। २. उपसंहार लेख्ने।
उपसचिव- --- ना. [सं.] --- राजपत्राङ्कित द्वितीय श्रेणी वा सोसरहका कर्मचारीको पद।
उपसभापति- --- ना. [सं.] --- सभापतिलाई सघाउने वा निजको अनुपस्थितिमा सभापतिको काम सँभाल्ने अधिकारी; उपाध्यक्ष।
उपसभामुख- --- ना. [सं.] --- कुनै देशको प्रतिनिधिसभामा सभामुखको सहायकका रूपमा रहने वा निजको अनुपस्थितिमा सभामुखको कार्यभार सँभाल्ने व्यक्ति वा त्यस्तो पद।
उपसमिति- --- ना. [सं.] --- कुनै कार्य सम्पन्न गर्न गठित, मुख्य समितिअन्तर्गतको सानो समिति।
उपसम्पादक- --- वि. [सं.] --- १. सम्पादकका मातहतमा रहेर वा निजलाई सघाई सम्पादनको काम गर्ने। ना. २. सहयोगी सम्पादक।
उपसर्ग- --- ना. [सं.] --- शब्दका अगाडि रहेर मूल शब्दका अर्थमा उकाल, ओराल, भिन्नता आदिको अर्थ दिने अव्यय शब्द (प्र, परा, अप, सम् आदि)।
उपसागर- --- ना. [सं.] --- भूभागभित्र घुसेको समुद्रको भाग; सानो समुद्र; खाडी।
उपसीमान्त भूमि- --- ना. [सं.] --- विशेष किसिमले फाइदा नहुने खेतीपाती भएको जग्गा; अनुर्वरा भूमि।
उपस्थ- --- ना. [सं.] --- १. तल्लो भाग; पुछारको अंश। २. जननेन्द्रियका आसपासको प्रदेश; काछ। ३. काख।
उपस्थापन- --- ना. [सं.] --- कुनै सभा, संस्था आदिमा प्रस्ताव राख्ने वा प्रस्ताव पेस गर्ने काम वा प्रक्रिया।
उपस्थित- --- वि. [सं.] --- १. हाजिर भएको; नजिक रहेको। २. हेक्का भएको; सम्झनामा आएको।
उपस्थिति- --- ना. [सं.] --- उपस्थित हुने काम वा अवस्था; हाजिरी; विद्यमानता।
उपस्थिति पञ्जिका/पुस्तिका- --- ना. --- हाजिरी जनाउने कापी; हाजिरी बही।
उपहसित- --- वि. [सं.] --- उपहास गरिएको; हँस्सी उडाइएको; हँसीठट्टा गरिएको।
उपहार- --- ना. [सं.] --- १. कुनै खुसियालीका प्रसङ्गमा मान्यजन वा मित्रलाई दिइने भेट; कोसेली; सौगात; नजराना। २. राम्रो वा योग्य काम गर्नेलाई सम्मानार्थ चिनुस्वरूप दिइने वस्तु।
उपहारक- --- वि. --- उपहार दिने; कोसेली चढाउने।
उपहास- --- ना. [सं.] --- १. अर्कालाई लज्जित तुल्याउन वा खिसीटिउरी गर्नका निम्ति गरिने हँस्सीठट्टा; गिल्ला। २. निन्दा; बदनामी।
उपहासक- --- वि. --- उपहास गर्ने; हँस्सी उडाउने; गिल्ला गर्ने।
उपहास्य- --- वि. --- उपहास गर्न योग्य; हँस्सी गर्न लायक।
```
-------------------

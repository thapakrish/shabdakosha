-------------------
```
उनाऊ --- वि. [सं. अन्यक] --- १. कुनै खास वर्गदखि बाहिरको। २. तोकिएको भन्दा बढ्ता । ३. नचाहिँदो; काम नलाग्ने; फाल्तु। ४. सम्बन्ध नभएको।
उनान्नब्बे --- ना. [सं. ऊननवति] --- १. असी र नौको योगसङ्ख्या; ८९ को अङ्क। वि. २. असी र नौका योगसङ्ख्याको; एक कम नब्बे।
उनान्नब्बेऔं/उनान्ब्बेयौं- --- वि. --- गणनाका क्रममा उनान्नब्बे सङ्ख्यामा पर्ने; उनान्नब्बे सङ्ख्यामा आउने।
उनान्सय --- ना. [सं. ऊनशत] --- १. नब्बे र नौको योगसङ्ख्या; ९९ को अङ्क। वि. २. नब्बे र नौको योगसङ्ख्याको; एक कम सय।
उनान्सयौं- --- वि. --- गणनाका क्रमले उनान्सय सङ्ख्यामा पर्ने; उनान्सय सङ्ख्यामा आउने।
उनासी --- ना. [सं. ऊनाशीति] --- १. सत्तरी र नौको योगसङ्ख्या; ७९ को अङ्क। वि. २. सत्तरी र नौका योगसङ्ख्याको; एक कम असी।
उनासिऔं/उनासियौं- --- वि. --- गन्ती गर्दा उनासी सङ्ख्यामा पुगेको; उनासी सङ्ख्याको।
उनिउँ- --- ना. --- फल र फूल नहुने, मसिनो पात र कलेजी रङको वा हरियो, सेतो मिलेको डाँठ हुने, डाँठको कलम पनि बनाइने एक झार; उन्यु।
उनिनु- --- क.क्रि. [उन्+इ+नु] --- उन्ने काम गरिनु, गुथिनु।
उनियाँ- --- ना. --- मधेसतिर सुर्की कुट्ने काम वा पेसा भएको मानिस वा एक जाति।
उनी- --- सर्व. [ऊ] --- 'ऊ' सर्वनामको मध्यम आदरार्थी शब्द; तिनी।
उन्जेल- --- प्रत्य. --- क्रियाका पछाडि लागेर उद्देश्यको अवधि सूचित गरी 'तक' वा 'सम्म' को अर्थ बुझाउने एक प्रत्यय। (गरुन्जेल, खाउन्जेल, भनुन्जेल इ.)।
उन्नत- --- वि. [सं.] --- १. मास्तिर उठेको; अग्लो; उँचो। २. उत्तम; श्रेष्ठ। ३. उन्नति भएको; समृद्ध।
उन्नत बीज- --- ना. --- राम्रोसँग बालीनाली सप्रने असल बिउ।
उन्नति- --- ना. [सं.] --- १. उन्नत हुनाको अवस्था, क्रिया वा भाव; बढिबढाउ; चर्तिकला; तरक्की; अभिवृद्धि। २. कुनै कार्य वा क्षेत्रमा भएको उद्योग; उद्यम; व्यवसाय।
उन्नतिशील- --- वि. --- १. उन्नतितिर लम्केको; उन्नति गर्न चाहने। २. उन्नति गर्ने योग्यता भएको।
उन्नतोदर- --- ना. [सं.] --- १. वृत्तको बिच भाग उठेको खण्ड वा अंश। वि. २. पेट बढेको वा फुलेको।
उन्नयन- --- ना. [सं.] --- १. उन्नति गर्ने काम; माथितिर उठाउने वा लैजाने काम। २. माथिल्लो कक्षा, प्रमुख स्थान, उच्च पद आदिमा पुऱ्याउने काम ३. नेपालीमा प्रकाशित एक पत्रिका।
उन्नाइस- --- ना. [सं. ऊनविंशति] --- १. दश र नौको योगसङ्ख्या; १९ को अङ्क। वि. २. दश र नौका योगसङ्ख्याको; एक कम बिस।
उन्नाइसौँ- --- वि. --- गन्तीका क्रमले उन्नाइस सङ्ख्यामा पर्ने; उन्नाइस सङ्ख्याको।
उन्नायक- --- वि. [सं.] --- १. उन्नयन गर्ने, माथि लैजाने वा उठाउने। २. अग्ल्याउने; उन्नत पार्ने । ३. बढाउने; वृद्धि गर्ने। ४. सपार्ने।
उन्निद्र- --- वि. [सं.] --- १. निद्रा नलाग्ने; निद्रा नपर्ने। २. फुलेको; विकसित। ना. ३ निद्रा नलाग्ने वा साह्रै कम निद्रा लाग्ने एक रोग।
उन्नैस --- ना. [उन्नाइस ] --- हे. उन्नाइस।
उन्नैसौं- --- वि. --- उन्नाइसौँ।
उन्मत्त- --- वि. [सं.] --- १. मात्तिएको; उद्धत। २. नसा लागेको; मदमत्त; मदान्ध। ३. सिल्ली; बहुलाहा।
उन्मत्तता- --- ना. --- उन्मत्त हुनुको भाव वा अवस्था; उद्धतपना; पागलपन।
उन्मत्त भैरव- --- ना. --- पशुपतिनाथका मन्दिरदेखि दक्षिणपट्टि रहेका एक प्रसिद्ध भैरव।
उन्मत्तलिङ्गी- --- वि. --- बहुलाएको वा छँटाएको बहाना गर्ने; सन्कीको स्वाङ पार्ने।
उन्मनी- --- ना. [सं.] --- एकनाससित नाकका टुप्पामा दृष्टि लगाउने हठयोगको एक क्रिया वा स्थिति।
उन्माद- --- ना. [सं.] --- १. मन ठेगानमा नरहने र जे पायो त्यही बोल्ने वा काम गर्न थाल्ने मस्तिष्कको रोग; छाँटा; पागलपन; बहुलट्टी। २. शोक, वियोग आदिले चित्तविभ्रम हुने सञ्चारी भावको एक भेद।
उन्मादक- --- वि. --- उन्माद चढाउने; मात लाउने; नसाले लट्ठ पार्ने।
उन्मादग्रस्त --- वि. --- १. उन्मादको रोग लागेको; बहुलाएको। ना. २. बहुलाहा।
उन्मादी- --- वि. --- १. मात चढेको; नसा लागेको; उन्मत्त। ना. २. बहुलाए; पागल ।
उन्मीलन- --- ना. [सं.] --- १. आँखा खुल्ने वा उघ्रने काम। २. फुल्ने क्रिया वा अवस्था (फूल)। ३. विकसित हुने काम। ४. प्रकट हुने वा सामुन्ने आउने काम।
उन्मीलित- --- वि. [सं.] --- १. खुलेको; उध्रेको। २. फुलेको; विकसित । ३. मीलित भई दबिएको कुरा थाहा भएमा हुने एक अलङ्कार।
उन्मुक्त- --- वि. [सं.] --- १. मुक्त गरिएको; छाडिएको। २. बन्धनरहित; स्वतन्त्र।
उन्मुक्त पोताश्रय- --- ना. --- कुनै किसिमको कर नलाग्ने तथा प्रतिबन्ध नभएको पानीजहाज आउँदा जाँदा अड्ने बन्दरगाह; जहाजघाट।
उन्मुक्ति- --- ना. [सं.] --- १. उन्मुक्त हुनुको भाव वा अवस्था। २. कुनै प्रकारको बन्धन, अभियोग आदिबाट छोड्ने काम; छुटकारा।
उन्मुख- --- वि. [सं.] --- १. माथितिर मुख फर्काएको; ऊर्ध्वमुख। २. उत्सुक; उत्कण्ठित। ३. कुनै दिशातिर लागेको; कसैपट्टि फर्केको। ४. उत्कण्ठापूर्वक प्रतीक्षा गरिरहेको।
उन्मूलक- --- वि. [सं.] --- उन्मूलन गर्ने; निर्मूल पार्ने।
उन्मूलन- --- ना. [सं.] --- फेद वा जरैदेखि उखेल्ने क्रिया वा भाव; समूल नष्ट पार्ने काम; मूलोच्छेदन।
उन्मेष- --- ना. [सं.] --- १. आँखा खुल्ने वा उघ्रने क्रिया। २. फुल्ने वा विकसित हुने क्रिया। ३. सम्झने वा स्मरण गर्ने स्थिति। ४. प्रकाश; चमक; टलक।
उन्मेषित- --- वि. --- १. खुलेको वा उघेको (आँखा)। २. विकसित; फुलेको ।
उन्यू- --- ना. --- हे. उनिउँ।
उप- --- उप. [सं.] --- १. शब्दका अगाडि लागेर अधिकता, अतिरिक्तता, न्यूनता, सामीप्य, व्याप्ति, सहायक भाव आदि अर्थ बुझाउने उपसर्ग (उपयोग, उपवास, उपप्रधानमन्त्री, उपहार)। वि. २. आफैं अरूभन्दा जान्नेबुझ्ने हुन खोज्ने; बढ्ता; उद्धत। (उदा.- तिमी यस कुरामा उपबुजुक नहोऊ)।
उपआयोग- --- ना. --- कुनै खास कामको तर्जुमा वा कार्यान्वयनका निम्ति मुख्य आयोगभित्र गठित अर्को सानो आयोग; मुख्य आयोगलाई सहयोग गर्ने आयोग।
उपएकाइ- --- ना. --- १. कुनै वस्तु वा विषयका निम्नतम एकाइको पनि सूक्ष्मतम एकाइ। २. एकाइ समानकै अर्को एकाइ।
उपकथन- --- ना. --- १. पहिले भनिसकिएका कुरामा पछि थपिएको भाग; माथिबाट थपिएको कुरो। २. बढी कुरो; फुर्याइएको कुरो।
उपकथा --- ना. --- ठुला कथालाई पुष्ट पार्न वा रोचक तुल्याउनका निम्ति थपिएको अतिरिक्त कथा; ठुलो कथाभित्रको सानो कथा।
उपकर- --- ना. --- करमाथि वा करका अनुपातमा लगाइने थप कर।
उपकरण- --- ना. [सं.] --- १. कामकाज गर्ने सरसामान; औजार; सामग्री। २. छत्र, चामर आदि राजचिह्न।
उपकर्ता- --- वि. [सं.] --- १. उपकार गर्ने; उपकारी। २. कर्ताको सहायक।
उपकार- --- ना. [सं.] --- १. अरूको कष्ट निवारण तथा हित वा भलाइका निम्ति गरिने कुनै असल वा शुभ कार्य। २. सेवा र सहायता। ३. कुनै असल र लाभदायक कार्य वा फल।
उपकारक/उपकारी- --- वि. --- अर्काको हित वा भलाई गर्ने; उपकार गर्ने।
उपकार्य- --- वि. [सं.] --- १. उपकार गर्न योग्य; भलाइ वा हित गर्नुपर्ने। ना. २. मुख्य कामका बिचमा आइपरेको कार्य; गौण कार्य।
उपकुलपति- --- ना. [सं.] --- विश्वविद्यालय, प्रज्ञाप्रतिष्ठान आदिको उपप्रधान अध्यक्ष (भाइस चान्सलर)।
उपकृत- --- वि. [सं.] --- १. उपकार वा हित गरिएको; सहायता गरिएको। २. कृतज्ञ ।
उपक्रम- --- ना. [सं.] --- १. कुनै कामविशेषको आयोजना; तयारी। २. थालनी; सुरु; आरम्भ। ३. भूमिका; प्रस्तावना।
उपक्रमणिका- --- ना. [सं.] --- १. पुस्तक, पत्रिका आदिमा दिइएको विषयसूची; अनुक्रमणिका। २. वेदका मन्त्र र सूक्तहरूका ऋषि तथा छन्दको उल्लेख भएको वैदिक ग्रन्थ।
उपक्षेत्र- --- ना. [सं.] --- मुख्य क्षेत्रभित्र पर्ने सानो क्षेत्र; सानो इलाका।
उपक्षेत्रीय- --- वि. [सं.] --- उपक्षेत्रसम्बन्धी; उपक्षेत्रको ।
उपक्षेत्रीय प्रसारकेन्द्र- --- ना. --- क्षेत्रीय आधारमा स्थापना गरिएका प्रसारकेन्द्रदेखि अतिरिक्त ठाउँमा स्थापना गरिएको सानो प्रसारकेन्द्र।
उपक्षेप- --- ना. [सं.] --- १. अभिनयको प्रारम्भमा नाटकको कथावस्तु वा वृत्तान्तको सङ्क्षिप्त कथन। २. फ्याँक्ने वा मिल्काउने काम। ३. तिरस्कार।
उपखण्ड- --- ना. [सं.] --- कुनै ग्रन्थ वा पुस्तकका पछि थपिएको भाग; क्षेपकखण्ड।
उपगीति- --- ना. [सं.] --- आर्या छन्दअन्तर्गतको, सम चरणमा पन्ध्र पन्ध्र र विषम चरणमा बाह्र बाह्र मात्रा हुने एक छन्द।
उपग्रह- --- ना. [सं.] --- १. कुनै ठुलो ग्रह वा पृथ्वीको चारैतिर घुम्ने अपेक्षाकृत सानो ग्रह। २. अचेलभरि पृथ्वी आदि ग्रहको परिक्रमा गर्नका निम्ति आकाशमा छोडिने कुनै यान्त्रिक गोला वा आणविक उपकरण। ३. पक्राउ; गिरफ्तारी। ४. कैदी; थुनुवा।
उपग्रहण- --- ना. [सं.] --- १. पक्रने वा गिरफ्तार गर्ने काम। २. नजरबन्दी। ३. संस्कारपूर्वक वेदको अध्ययन गर्ने क्रिया।
उपघात- --- ना. [सं.] --- १. सकेसम्मको जोड लगाउने काम; हत्ते हलाइ। २. काटमार गर्ने काम; प्रहार; वध; चोट; नाश; संहार। ३. इन्द्रिय शिथिल हुने क्रिया।
उपघातक/उपघाती- --- वि. --- उपघात गर्ने; प्रहार गर्ने; आघात पुऱ्याउने।
उपचर्चा- --- ना. [सं.] --- १. सेवा; टहल; शुश्रूषा। २. उपचार; चिकित्सा।
उपचार- --- ना. [सं.] --- १. बिरामीका छेउमा रहेर रोग निको पार्नका निम्ति गरिने उपाय वा कार्य; ओखतीमुलो; इलाज। २. बिरामीको सेवा शुश्रूषा वा टहल चाकरी। ३. देखावटी सत्कार; बनावटी मानभाउ। ४. पूजाको अङ्ग वा विधान। ५. खुसामद। ६. घुस।
उपचारक- --- वि. --- १. उपचार गर्ने। २. सेवा वा टहल गर्ने। ना. ३. चिकित्सक।
उपचार कक्ष- --- ना. --- १. डाक्टर, वैद्य, कम्पाउन्डर आदिले व्यक्तिगत रूपमा सेवा गर्न तथा व्यवसाय चलाउन खोलेको उपचार गर्ने कक्ष। २. कुनै संस्था वा निकायले परोपकारका निम्ति निःशुल्क जाँच गर्ने र यथाशक्ति औषधी पनि वितरण गर्ने कक्ष।
उपचार खर्च- --- ना. --- कुनै कर्मचारीलाई सरकारी कामका सिलसिलामा बिरामी परेमा वा चोटपटक लागी घाइते भएमा उपचार वा तन्दुरुस्तीका लागि सम्बन्धित कार्यालय वा संस्थाबाट एकमुस्ट वा पटक पटक गरी दिइने खर्च।
उपचारात्मक- --- वि. [सं.] --- १. उपचारसम्बन्धी; उपचार नै प्रमुख भएको। २. कुनै रोग लागेपछि रोग निको पार्न वा रोग हटाउन गरिने (प्रक्रिया, शिक्षण इ.)।
उपचारात्मकता- --- ना. --- उपचारात्मक हुनुको भाव, स्थिति वा प्रक्रिया।
उपचारी- --- वि. [सं.] --- उपचार गर्ने; उपचारक।
उपचुनाव- --- ना. [उपचुनाव] --- उपनिर्वाचन।
उपज- --- ना. [सं.] --- १. खेतबारीबाट बाली, बिरुवा, फल आदिका रूपमा उत्पन्न हुने खाद्य वस्तु। २. कुनै कारखाना आदिबाट बनाइने वा तयार हुने वस्तु। ३. मनमा उठ्ने कुनै भावना; सुझबुझ । ४. सोधखोज आदिबाट प्राप्त हुने कुनै नयाँ कुरो ।
उपजाति- --- ना. [सं.] --- १. जातिभित्र रहेका विभिन्न भेद; जातिको एक उपभेद। २. अघिल्लो एउटा तगण वा जगण जे भए पनि हुने गरी इन्द्रवज्रा र उपेन्द्रवज्रा छन्दको संयोगबाट बन्ने एक वार्णिक छन्द।
उपजीविका- --- ना. [सं.] --- प्रधान जीविकादेखि अतिरिक्त अर्को आम्दानी; फुटकर वा अतिरिक्त आय।
उपजीवी- --- वि. [सं.] --- अरूको आश्रय वा आधारमा जीवननिर्वाह गर्ने; परतन्त्र।
उपजीव्य- --- वि. [सं.] --- १. अर्काको भरोसामा बाँचेको; अर्काको आडमा जीवित रहेको। ना. २. कुनै काव्यकृतिका कथावस्तुको मूल स्रोत वा आधारभूमि।
```
-------------------

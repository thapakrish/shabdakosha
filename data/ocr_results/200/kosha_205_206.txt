-------------------
```
कनफट्टा- --- ना. [कान+फट्टा] --- १. गोरक्षमतानुयायी संन्यासी, कान चिरेको जोगी। २. कृतघ्न व्यक्ति।
कनकमय- --- वि. [सं.] --- १. सुवर्णमय; सुनौलो। २. पहेंलो।
कनकर्नु- --- ना. --- कानेगुजी निकाल्न प्रयोग गरिने आचमनीका आकारको तर अत्यन्त सानो एक प्रकारको औजार, उपकरण।
कनकाई- --- ना. [सं. कनक+माई] --- पूर्वी नेपालको मेची अञ्चलको एक प्रसिद्ध नदी जसको आधारमा मेची अञ्चललाई माई अञ्चल भन्ने पनि चलन छ; बडी माई; माई।
कनखजुरो- --- ना. [कान+खजुरोङ सं. कर्ण+खर्जूर] --- खजुराको वर्गको तर सानो, अँध्यारोमा जुनकिरी मैं चम्कने लाम्चो एक किरो; कनसुत्लो।
कनचिरा- --- वि. [कान+चिर्] --- १. कान चिरेको। २. कनफट्टा। ना. ३. कनफट्टा जोगी।
कनचिर्नु- --- ना. --- भीर र रुखका कापामा उम्रने ठुलठुला दुई पात मात्र हुने बोट (तुल. अड्. मनीप्लान्ट, सं. श्रीवल्ली)।
कनपट- --- ना. [सं. कर्णपट्ट] --- आँखा र कानका बिचको अवयव; कन्चट। (उच्चा. 'कम्पट' पनि)।
कनपटी- --- ना. --- कनपट।
कनपारो- --- ना. [सं. कर्णपट्ट] --- कनपट; कन्चट; कन्पारो।
कनपास- --- ना. [सं. कर्णपाश्व] --- हे. कन्चट।
कनपासे- --- वि. --- कन्चट उठेको व्यक्ति वा प्राणी।
कनफट्टा- --- ना. [कान+फट्टा] --- १. गोरक्ष मतानुयायी बाह्रपन्थी योगी। २. सन्न्यासी र जङ्गमसँग मिल्दोजुल्दो पर्वते वर्गको एक नेपाली जात; जोगी। वि. ३. कनचिरा; कनकटुवा।
कनफुरा- --- ना. [कान+फुर्] --- प्रायः मोटा मानिसको च्यापुनेरि भुक्क उठेको मासु; गलफुलो।
कनसिरी- --- ना. [सं. कर्ण+शिर] --- १. कनपारोको सिराननेरको भाग; कन्चट; कन्सिरी। २. कन्सिरीको भुत्ला वा रौं।
कनसुत्ली- --- वि. [कनसुत्लो+ई] --- कनसुत्ले (आईमाई)।
कनसुत्ले- --- वि. [कनसुत्लो+ए] --- १. गोप्य किसिमले अर्काको कुरो सुन्ने स्वभावको (व्यक्ति)। २. परोक्षमा अर्काको कुरा कसैलाई सुनाउने स्वभावको।
कनसुत्लो- --- ना. [कान+सुत्लो] --- १. ठिक खजुराका झै धेरै खुट्टा हुने तर मसिनो लाम्चो आकारको किराविशेष; कनखजुरो। वि. २. लुकीछिपी अर्काको गुप्त कुरा सुन्ने व्यक्ति; कनसुत्ले (कनसुत्लो लाग्नु, कनसुत्लो पस्नु आदि)।
कनाइ- --- ना. [कन्+आइ] --- कन्ने क्रिया वा प्रक्रिया; ठसठस; परिश्रम।
कनिनु- --- अ.क्रि. [कन्+इ+नु] --- कन्ने काम गरिनु ।
कनिके कागुनो- --- ना. --- मसिना दाना फल्ने एक जातको कागुनो।
कनिके कुरो- --- ना. --- कपडा आदिमा टाँसिने कुराको एक जात; चोर काँटी।
कनिके जाउली- --- ना. --- कनिकाको जाउलो।
कनिके फूल- --- ना. --- पात टाढाबाट हेर्दा सिस्नाको जस्तो र फूलचाहिँ झुप्पादार मसिनो हुने, बनमारा झारको एक प्रकार।
कनिक्याउनु- --- स. क्रि. [कनिका+याउ+नु] --- कुटेर वा खंड्याएर धुल्याउनु; मसिन्याउनु; ढुट्याउनु।
कनिष्ठ- --- वि. [सं.] --- १. सबभन्दा कम उमेरको; कान्छो । २. अल्प; तुच्छ ।
कनिष्ठता- --- ना. --- कान्छोपना; अल्पता; तुच्छता।
कनिष्ठिका- --- ना. --- कान्छी औंलो; कान्छी औंली।
कनिस्टर- --- ना. [अङ्. क्यानिस्ट] --- तेल, घिउ, मटीतेल आदि हाल्ने टिनको भाँडो (चौथाइ, हाफटिन, ठुलो टिन आदि)।
कनीकुथी- --- क्रि.वि. [कनी+कथ्+ई] --- सकीनसकी; बल्लतल्ल; कठिन किसिमले। (उदा.- कनीकुथी सुनाएको पुराण लोकप्रिय हुँदैन।)।
कनीनिका- --- ना. [सं.] --- आँखाको पुतलीको केन्द्रीय भाग; नानी।
कनुवा- --- ना. [कन्+उवा] --- एक सेरको सोह्रौँ भाग; एक पाउको चतुर्थांश; छटाक।
कनेघडो- --- ना. --- भ्रान्ति; भरङ्ग; अरेमरे।
कनौज- --- ना. [सं. कान्यकुब्ज] --- आर्यावर्तको एक प्राचीन देश; कान्यकुज ।
कनौजिया- --- वि. --- पञ्चमहागौड वर्गमा पर्ने ब्राह्मणहरूको एक कोटि; कान्यकुब्जीय।
कनौटो- --- ना. --- लोकविश्वासअनुसार कुकुरको झै स्वरूप हुने र यात्रीहरूको मार्गमा बाधा उत्पन्न गर्ने एक अनिष्टकारी काल्पनिक प्राणी।
कनौती- --- ना. --- पोल्टो, चुमान।
कन्कन- --- ना. [सं. कङ्कण] --- गहनाका रूपमा वा धार्मिक चिह्नका रूपमा हातमा लाउने सुन, चाँदी, पत्थर, प्लास्टिक आदिको बाला; कङ्कण।
कन्चट- --- ना. [सं. कर्णतट] --- कनपारोको माथिल्लो भाग; कन्सिरी।
कन्चन- --- वि. [सं. कञ्चन] --- १. सफा; स्वच्छ। २. दोषरहित (कमाइ, धनसम्पत्ति आदि); नखत। (उदा.- यो मैले ठगेर कमाएको पैसा होइन, कन्चन धन हो।)।
कन्चुस- --- वि. --- हे. कन्जुस ।
कन्चुसी- --- ना. --- कन्जुसी।
कन्चुस्याइँ- --- ना. --- कन्चुसपना; कन्जुस्याइँ।
कनात- --- ना. [तु.] --- १. कुनै ठाउँमा चारैतिरबाट घेर्ने बाक्लो कपडा; भीत; सायर। २. पर्दा; छेकाबार।
कनिका- --- ना. [सं. कणिका] --- कुट्दा खँदिएर वा काटिएर बनेका चामलका मसिना टुक्रा।
कनिका कनिकी- --- ना. --- कनिका र सोसरहका चामलको राशि।
कनिके- --- वि. [कनिका+ए] --- १. कनिकाजस्तो। २. मसिनु (कुरो, कागुनो आदि)। ३. गरिब; केही नभएको; माग्ने।
कन्जरो- --- ना. [कन्द जर] --- १. नसप्रिएको वा झिनो लम्बाकार कन्दमूल (मुला, गाजर, सुठुनी, तरुल, सखरखण्ड आदि)। २. साहै झिनो खालको मुला, सखरखण्ड आदि नमोटाएको सानो जरो।
कन्जुस- --- वि. --- लोभी; किरन्टोकी; मक्खीचुस।
कन्जुसी- --- ना. --- लोभ; कन्जुस्याइँ।
कन्जुस्याइँ- --- ना. --- दिन वा खर्च गर्न गाह्रो मान्ने नीति; लोभ; कृपणता; लोभीपन;।
कन्टर- --- ना. [अड्. क्यानिस्ट ] --- तेल, घिउ आदि हाल्ने टिनको भाँडो (चौथाई, हाफटिन, ठुलो टिन आदि)।
कन्टेनर- --- ना. [अङ्.] --- फलामबाट बनेको फोहोर जम्मा पार्ने ठुलो आकारको ढ्वाङ् वा भाँडो।
कन्ठ्याइ- --- ना. [√ कन्ठ्याउ (+आइ)] --- कन्ठ्याउने भाव, क्रिया वा प्रक्रिया; हसुराइ; घिचाइ।
कन्ठ्याइनु- --- क.क्रि. --- कन्ठ्याउने काम गरिनु।
कन्ठ्याउनु- --- स. क्रि. [सं. कण्ठ+याउ+नु] --- घाँटीसम्म आउने गरी खानु; घिच्नु; हसुर्नु।
कन्डम- --- ना. [अड्] --- १. सम्भोगको समयमा परिवार निरोधका निम्ति लिङ्ग घुसारिने रबर आदिको अत्यन्त मुलायम खोलका आकारको वस्तु; ढाल। वि. २. काम नलाग्ने; रद्दी।
कन्डापरि- --- क्रि.वि. [कण्डो+परि] --- अपरोक्ष रूपले; अप्रत्यक्ष किसिमले।
कन्डेउली- --- ना. [कन्डो+एउली] --- ढाडदेखि चाकका फिलाको माझसम्मको भाग।
कन्डेउली हाड- --- ना. --- सोही भागको ठाडो हाड।
कन्डेउलो- --- ना. [कन्डा+एउलो] --- कम्मरदेखि तल र तिघ्रादेखि माथिको भाग; चाकको फिलो; नितम्ब; पुट्ट्ठो; कन्ड्यौलो।
कन्डैसित/कन्डैसिति- --- वि. बो. [कन्डो+ऐ+सित] --- बेवास्ता वा उपेक्षा, निन्दा वा व्यङ्ग्य गरेर भनिने शब्द, भुत्रैसित; यत्रैसित; खुच्चिङ। (उदा.- तँ आउँदैनस् भने कन्डैसित ! नआए पनि मलाई वास्ता छैन)।
कन्डो- --- ना. --- १. भुँडी र छातीका उल्टोतिरको शारीरिक भाग; गर्धनदेखि तल तथा फिलादेखि माथि ढाडका दायाँ-बायाँको अवयव; पिठिउँ; पीठ; कन्ढो। २. गुदद्वारका दुवैतिरको मांसल भाग; पुट्ठो; पुठो; चाक। ३. स्त्रीयोनि।
कन्ड्यौलो- --- ना. --- हे. कन्डेउलो।
कन्ढो- --- ना. --- हे. कन्डो।
कन्तबिजोक/कन्तबिजोग- --- ना. [सं. कान्त+वियोग ] --- साहै ठुलो आपत्ति; चिहिलबिहिल, चिल्लीबिल्ली; बिल्लीबाठ; सर्वनाश।
कन्ती- --- ना. [कडा+ती] --- कडा लागेको फलाम वा किटको बस्तुभाउलाई दाना दिने अथवा भात, तिहुन आदि पकाउने काममा प्रयुक्त हुने विशेष प्रकारको आह्री; कराही।
कन्तुर- --- ना. [अड्. काउन्टर] --- १. तत्काल बिक्री भएका सामानबाट आएको नगद राख्नका लागि पसलेले प्रयोग गर्ने, प्रायः दुलोबाट पैसा छिराउन मिल्ने, धातु अथवा काठ आदिको छरितो बाकस। २. त्यस्तै काममा प्रयोग गरिने भित्र अलग अलग वर्गका मुद्रालाई छुट्टाछुट्टै राख्न मिल्ने गरी बनाइएको दुलो नभएको बाकस। ३. गहनागुरिया र दामी वस्तु राख्नका निम्ति बनाइएको बाकसभित्र राखिने गुप्ती बाकस। ४. बाकस; सन्दुस; पेटी।
कन्या- --- ना. [सं.] --- १. थानो; झुम्रो; चिथ्रा चिथ्रा परेको लुगा। २. धेरै टुक्राटाक्री गाँसगुस पारी बनाइएको कपडा।
कन्याधारी- --- वि. --- कन्था पहिरिने; गरिब; झुत्रे। ना. जोगी; भिक्षुक; माग्ने।
कन्द- --- ना. [सं.] --- वनस्पति आदिको जरामा माटामुनि विकसित हुने गोलाकार (गिठ्ठा, आलु आदि) अथवा लम्बाकार (तरुल, सुठुनी आदि) गानु, जसमध्ये अधिकांश खाद्यका रूपमा र केही अखाद्यका रूपमा (पानीअमला, गुँदेरगानु आदि) पनि हुन्छन्।
कन्दनी- --- ना. --- हे. कन्धनी।
कन्दने- --- वि. --- कन्दनीधारी; कन्धने।
कन्दमूल- --- ना. [सं.] --- १. माटामनि जराका रूपमा फल्ने डल्लो वा लाम्चो फल; कन्द। २. तराईतिर पाइने मादल वा मुडाका आकारको कोमल जरो, जसलाई काँचै खाइन्छ।
कन्दरा- --- ना. [सं.] --- १. पहाडका पहराहुँदो ओत लाग्न मिल्ने किसिमले निर्मित प्राकृतिक गुफा, ओडार वा सुरुङ । २. पहाडी प्रदेशको साँघुरो उपत्यका; पहाडी साँघुरो बेंसी।
कन्दर्प- --- ना. [सं.] --- कामदेव।
कन्दर्प ज्वर- --- ना. --- कामवासनाले शरीरमा ताप चढ्नु।
कन्दुक- --- ना. [सं.] --- १. भकुन्डो। २. सानो तकिया।
कन्धनी- --- ना. [प्रा. ने. कडिधनि८ सं. कटि+बन्धनी] --- धोती, लगौंटी आदि घुसार्नका निम्ति कम्मरवरिपरि बाँधिने धागो; डोरी, सिक्री आदिको फन्को वा बेरुवा; कन्दनी।
कन्धने- --- वि. --- १. कन्धनी लाउने; कन्दने (एक किसिमको गाली मात्र)। २. सानो वा ज्याम्तो (बालक)।
कन्ने- --- ना. [सं. कन्या] --- १. अविवाहिता केटी; कन्या। वि. २. बिहे नभएको अथवा बिहे नभएकी (कन्ने केटो/केटी)।
कन्ने केटी- --- ना. --- कुमारी केटी।
कन्ने केटो- --- ना. --- कुमार केटो।
कन्पारो- --- ना. --- हे. कनपारो।
कन्या- --- ना. [सं.] --- १. अविवाहिता केटी; कन्ने केटी। २. विवाहका निम्ति ठिक पारिएकी केटी; दुलही; बेहुली;। ३. रजस्वला नभएकी, खास गरी दश वर्ष ननाघेकी बालिका। ४. ज्योतिषशास्त्रअनुसार बाह्र राशिमध्ये छैटौँ राशि; कन्या राशि।
कन्याइ- --- ना. [√ कन्याउ (+आइ)] --- कन्याउने क्रिया वा प्रक्रिया; चिलाइ मार्ने कार्य वा सो कार्य गर्ने तरिका।
कन्याइनु- --- क.क्रि. --- कन्याउने काम गरिनु। कन्याइभन्दा चिलाइ ठुलो (उखान)।
कन्याउनु- --- स. क्रि. [सं. कण्डू+याउ+नु] --- चिलाएको वा खसमस भएको ठाउँमा चिलाइ मार्नाका निम्ति नङ आदिले रगड्नु; घाउ नहुने गरी केवल चिलाइ मात्र मर्ने गरी शरीरको कुनै अङ्ग कोपर्नु।
कन्याकुमारी- --- ना. [सं.] --- १. कन्या। २. दक्षिण भारतको तमिलनाडुमा पर्ने समुद्रतटवर्ती एक स्थान।
कन्या केटी- --- ना. [कन्या+केटी] --- कुमारी केटी; कन्ने केटी।
कन्यादान- --- ना. [सं.] --- आफ्नी अथवा अरूकी कन्यालाई वैदिक विधिअनुसार सङ्कल्प गरी दुलाहाको हातमा जिम्मा दिने सामाजिक रीति।
कन्याधन- --- ना. [सं.] --- दाइजो।
कन्यार्थ- --- ना. [सं.] --- कन्यापक्षका समक्ष कुनै योग्य वरको नाम
```
-------------------

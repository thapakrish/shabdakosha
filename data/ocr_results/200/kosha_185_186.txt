-------------------
```
ऐंजेरु --- ना. हे. --- ऐजेरु।
ऐंठनु- --- स.क्रि. [ऐंठन+नु] --- १. कसैलाई भाग्न, उम्कन नसक्ने गरी च्याप्नु; अँठ्याउनु। २. दबाउनु; थिच्नु; अँचेट्नु। ३. बटारेर निचोर्नु; निमोठ्नु।
ऐंठन- --- ना. [सं. अधिवेष्टन] --- १. निद्रित अवस्था वा सपनामा रक्तसञ्चार वा श्वासको गतिमा कुनै कारणवश व्यवधान भएमा हुने कष्ट र छटपटी; त्यसरी हुने अरऱ्याइ वा उमर्को। २. दबाउ; थिचाइ।
ऐंठन बाज- --- वि. --- शरीरलाई कऱ्याककुरुक पारी ऐंठन गर्न जान्ने (व्यक्ति)।
ऐंठाइ- --- ना. [√ ऐंठ (+आइ)] --- ऐंठने भाव, क्रिया वा प्रक्रिया।
एँठाउनु- --- प्रे.क्रि. --- ऐंठन लाउनु।
ऐंठिनु- --- क.क्रि. --- ऐंठने काम गरिनु; अँठ्याइनु।
ऐंठे- --- ना. [ऐंठ+ए] --- गहुँका पिठाको बाक्लो लेदोलाई बाङ्गोटिङ्गो वा घुमर्किएका आकारको बनाई घिउमा पकाएर पाकमा डुबाएको एक प्रकारको हलुवाई रोटी।
ऐंठ्याइ- --- ना. [√ ऐंठि (+याइ)] --- ऐंठने भाव, क्रिया वा प्रक्रिया।
ऐंठ्याइनु- --- क.क्रि. --- ऐंठिन लाइनु; निमोठ्याइनु।
एँठ्याउनु- --- स.क्रि. --- १. ऐंठिन लाउनु; ऐंठिने पार्नु। २. निमोठ्न लाउनु, बटार्न लाउनु।
ऐंसेलु- --- ना. --- पातला काँडा र बाक्लो झुस हुने, पोथ्रामा फल्ने, काफलका जत्रा दाना हुने र चैत, वैशाखतिर पहेंलो भएर पाक्ने, गुलियो स्वादको नरम फल।
ऐकमत्य- --- ना. [सं.] --- एक मत हुनाको भाव वा अवस्था; मतैक्य।
ऐकान्तिक- --- वि. [सं.] --- १. एकान्तमा हुने वा सम्बन्ध राख्ने। २. विशेष रूपले कुनै एक विषय, व्यक्ति आदिसित सम्बन्धित। ३. सम्पूर्ण; पूरा। ४. निश्चित; विश्वस्त।
ऐकान्तिक समाचार- --- ना. --- १. कुनै संवाददाताले कतैबाट खोजमेल गरी वा निकाली अन्यत्र प्रकाशित हुनुभन्दा पहिले आफ्नो पत्रलाई दिएको समाचार; कुनै स्रोतबाट आफैं प्राप्त गरेको मौलिक समाचार। २. विशेष महत्त्वको समाचार।
ऐकान्तिकता- --- ना. --- एकान्त हुनाको भाव वा अवस्था।
ऐन सवाल- --- ना. --- १. ऐन, कानुन र त्यसअन्तर्गत बनेका नियम, उपनियम आदि। २. अड्डाअदालतलाई जारी गरिएको सवाल र ऐन।
ऐकार- --- ना. [सं.] --- १. 'ऐ' अक्षर। २. व्यञ्जनवर्णमाथि लाग्ने 'ऐ' को चिह्न; दोलख()।
ऐक्य- --- ना. [सं.] --- एकता; एकत्व; मेल;।
ऐक्षव- --- ना. [सं.] --- १. उखुबाट बन्ने वा बनेको पदार्थ (सखर, चिनी आदि)। २. एक प्रकारको रक्सी।
ऐच्छिक- --- वि. [सं.] --- १. इच्छानुसारको; चिताएजस्तो; इच्छामुताबिक । २. दुइटामध्ये इच्छानुसार कुनै रोज्न सकिने; इच्छाधीन; वैकल्पिक।
ऐच्छिक विषय- --- ना. --- अभिरुचि, झुकाव तथा क्षमतानुसार शिक्षार्थीले कुनै एक वा दुई विषय आफ्नो स्वेच्छाले छान्ने व्यवस्था भएको विषय वा पाठ्यवस्तु।
ऐजन- --- अव्य. [अ.] --- माथि लेखिएअनुसार; माथि लेखिएबमोजिम; उक्त; सो; निज।
ऐजेरु/ऐझेरु- --- ना. [सं. अङ्गबजार] --- १. अर्कै रुखको कापमा उम्रने, लाम्चा पात हुने, रातो फूल फुल्ने, गुलिया ससाना फल फल्ने बुटी; बन्दाक। २. शरीरमा फुकुन्डा उठ्ने रोगविशेष।
ऐटन- --- ना. [अङ्. एड्जुटेन्ट] --- सैनिक सेवामा लप्टनभन्दा मुनिको अधिकृत; लप्टनको सहायक पल्टनियाँ अफिसर।
ऐतिहासिक- --- वि. [सं.] --- १. इतिहासमा उल्लेख भएको; इतिहासमा वर्णन गरिएको। २. इतिहाससम्बन्धी; इतिहासको। ३. इतिहास जान्ने; इतिहासको ज्ञाता; इतिहासविद्।
ऐतिहासिकता- --- ना. --- १. ऐतिहासिक हुनाको भाव वा अवस्था। २. इतिहासका दृष्टिले प्रसिद्ध हुनाको भाव वा अवस्था।
ऐतिहासिक भौतिकवाद- --- ना. --- वाद र विवादको अन्तर्द्वन्द्वद्वारा दुवैको अस्तित्व समाप्त भई संवादको प्रादुर्भाव हुन्छ भन्ने हेगेलको द्वन्दात्मक दर्शन र लुडविग फेरवाकको भौतिकवादी दर्शनको सम्मिश्रण गरी मार्क्सले प्रतिपादन गरेको द्वन्द्वात्मक भौतिकवादलाई ऐतिहासिक कसीमा लागु गरी निर्माण गरिएको तथा त्यसै आधारमा समाजलाई हेरिने दर्शन।
ऐन- --- वि. [अ.] --- ठिक; उपयुक्त (उदा.- ऊ ऐन मौकामा हामीकहाँ आयो)।
ऐन- --- ना. [अ. आईन] --- कुनै विषयलाई व्यवस्थित रूपमा गर्न, गराउन बनेको सरकारी नियम; कानुन; विधान।
ऐन कानुन- --- ना. --- सरकारका तर्फबाट बनेको नियम, कानुन वा विधिविधान।
ऐनको उल्लेख- --- ना. --- १. अड्डा वा अदालतबाट कुनै कामकुराका सम्बन्धमा लेखापढी वा निर्णय गर्दा प्रमाणका निम्ति दिइने कानुनी महल, दफा, उपदफा आदिको हुलिया। २. फलाना ऐनको फलानो नम्बर (दफा, उपदफा) ले यस्तो भएको र यस्तो हुनुपर्छ भनी देखाइएको ऐनको नजिर; नजिरको उल्लेख।
ऐनको म्याद- --- ना. --- कुनै विषयमा कानुनी कामकारबाही कहिले सुरु गर्ने वा समाप्त गर्ने भनी ऐनमा तोकिएको समय।
ऐनखाना- --- ना. --- कानुनविभाग।
ऐन बर्खिलाप- --- वि. --- १. ऐन, कानुनविरुद्ध । २. कानुनका दृष्टिले आपत्तिजनक ।
ऐना- --- ना. [फा. आइना] --- पृष्ठ भागमा पारो लगाएर अनुहार आदि हेर्नका लागि अपारदर्शी बनाइएको सिसा; दर्पण।
ऐनाघर- --- ना. --- दियो छोप्ने लम्फाका आकारको ऐनाको घर।
ऐन्द्र- --- वि. [सं.] --- १. इन्द्रसम्बन्धी; इन्द्रको। ना. २. पाणिनिपूर्वका संस्कृत व्याकरणको परिपाटीमध्ये एक।
ऐन्द्रकूट- --- वि. --- इन्द्रकूट पर्वतसम्बन्धी।
ऐन्द्रजाल- --- ना. --- चटकीको विद्या; इन्द्रजालीको विद्या; जादु; टुनामुना।
ऐन्द्रजालिक- --- वि. --- इन्द्रजाल विद्या जान्ने; जादु विद्या जान्ने; चटक गर्ने; चटकी।
ऐपन- --- ना. [सं. आलिम्पन] --- १. प्रायः कूर्माञ्चलका बासिन्दाहरूले विवाह, व्रतबन्ध आदि र अन्य धार्मिक कृत्य गर्दा चामलका पिठाको लेदो बनाई हालिने विभिन्न बुट्टाका आकारका रेखी। २. जिउँती।
ऐब- --- ना. [अ.] --- दोष; खोट; अयब।
ऐबी- --- वि. --- खोट लागेको; दोषयुक्त।
ऐभाँत- --- ना. [सं. आविभर्थ्य] --- १. स्त्रीको पति भएको अवस्था; सधवापन। २. स्त्रीको सौभाग्य।
ऐभाँतिनी- --- वि. १. --- ऐभाँती। ना. २. ऐभाँती नारी।
ऐभाँती- --- वि. --- पति भएकी; सधवा; सौभाग्यवती।
ऐभारा- --- ना. [सं. अभिभारा ] --- अभिभारा; दायित्व; उत्तरदायित्व; सिरोभरो।
ऐया- --- वि.बो. --- चोटपटक लाग्दा, शरीर दुख्दा वा थाक्दा मुखबाट निस्कने शब्द (उदा.- ऐया, धेरै हाँसियो बा, आज त)।
ऐया आमा- --- वि.बो. हे. --- ऐया।
ऐया बाबा- --- वि.बो. हे. --- ऐया।
ऐयार- --- ना. [अ.] --- १. गोप्य कार्यका लागि तैनाथ गरिएको विशेष व्यक्ति; जासुस; गुप्तचर। वि. २. बाठो; चलाख; चड्छ।
ऐयारी- --- ना. --- १. चलाखी। २. धूर्तता। ३. ऐयारले गर्ने काम।
ऐयास- --- वि. [अ.] --- खुब ऐसआराम गर्ने; विषयसुखको खुब आनन्द लिने; भोगविलासमा खुब रम्ने; ऐयासी गर्ने।
ऐयासी- --- ना. --- १. भोगविलास; मोज; मोजमज्जा। वि. २. ऐयास।
ऐराकी- --- वि. [सं. अभिरागी] --- नाच्न, गाउनमा निकै सिपालु; नाचगानमा दक्ष।
ऐरावत- --- ना. [सं.] --- १. इन्द्रले चढ्‌ने हात्ती; चार दिग्गजमध्ये पूर्व दिशाको दिग्गज । २. इन्द्रधनु; इन्द्रेणी। ३. बिजुली चम्केको कालो बादल।
ऐरी- --- ना. [सं. आभीरी] --- १. एक प्रकारको भूतप्रेत। २. सिकारी। ३. क्षेत्री वा पावई जातिको एक थर।
ऐरेगैरे- --- वि. [(द्वि.) गैरे] --- १. कुनै सम्बन्ध नभएको; नातागोता केही नपर्ने। २. चानचुने; भारेमुरे; विनामहत्त्वको।
ऐरेलु- --- ना. [सं. उर्वारु] --- जङ्गलमा पाइने एक प्रकारको तितो काँक्रो।
ऐरेलो- --- ना. [ओइरो+लो] --- कुनै वस्तु वा मालसामान आदिको थुप्रो; अव्यवस्थित रूपमा रहेको डङ्गुर; ओइरो।
ऐरो- --- ना. [√ अहिरो] --- १. प्रायः जड्लबाट मारेर ल्याइएको सिकार। २. सिकारीले जङ्गलमा भेटेको सिकारलायक जन्तु। ३. ओइरो।
ऐरोखेदो --- ना. --- खुरन्धार; लट्ट्टो लिने काम।
ऐरोपैरो- --- ना. --- अप्ठेरो काम; पार लगाउन मुस्किल पर्ने काम। २. गाह्रोसा‌ङ्ग्रो।
ऐल- --- ना. [सं.] --- १. इलाको छोरो; पुराणप्रसिद्ध सोमवंशी राजा पुरुरवा। २. मङ्गल।
ऐलानी- --- ना. [फा.] --- १. सरकारी रूपमा कसैको नाममा दर्ता नभएको खेतीयोग्य पर्ती जग्गा। २. आबादी गर्नका निमित्त फुकाइएको पर्ती जग्गा। वि. ३. सरकारी रूपमा कसैको नाममा दर्ता नभएको।
ऐले- --- क्रि.वि. [√ अहिले] --- हे. अहिले; यस बेला।
ऐश्वर्य- --- ना. [सं.] --- १. श्रीसम्पत्ति; धनसम्पत्ति; विपुल धनराशि। २. प्रभुत्व; आधिपत्य; प्रभुता । ३. अष्टसिद्धिमध्ये एक। ४. ईश्वरीय पद वा गुण; शक्ति।
ऐश्वर्य मत्त- --- वि. --- धनसम्पत्तिको आधिक्यले गर्दा मात्तिएको; धनले मदमत्त।
ऐश्वर्यवान्- --- वि. --- ऐश्वर्यले युक्त भएको; धनवान्; सम्पन्न; सम्पत्तिशाली।
ऐश्वर्यशाली- --- वि. --- प्रशस्त सम्पत्ति भएको; सम्पत्तिशाली; धनवान्।
ऐस- --- ना. [अ. ऐश] --- १. जीवनको भौतिक सुखसुविधा; सोखसयल; आराम; चैन। २. जीवनमा प्राप्त गर्ने विषयवासनाको सुख; भोगविलास; अयस।
ऐसआराम- --- ना. --- जीवनमा भोगिने सुखसुविधा; आरामचैन; भोगविलास; मोजमज्जा।
ऐसी- --- वि. हे --- ऐयासी।
ऐहलौकिक- --- वि. [सं.] --- यसै लोकमा भएको; यसै लोकसँग सम्बद्ध; यसै लोकको; सांसारिक; ऐहिक; इहलोकको।
ऐहिक- --- वि. [सं.] --- हे. ऐहलौकिक।
ऐहिकता- --- ना. --- यस लोकमा हुनाको भाव; इहलौकिकता; सांसारिकता।
```
-------------------

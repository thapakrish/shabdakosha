-------------------
```
फुचो- --- ना. / वि. हे. --- फुच्चो।
फुच्चा- --- वि. ['फुच्चो' को ति.रू.] --- १. सानो दकदको; फुच्चो। ना. २. सानो बच्चा।
फुच्चाफाच्ची/फुच्ची- --- ना. --- ससाना केठाकेटी; भुराभुरी।
फुच्ची- --- ना. --- १. कान्लाका झासझुसमा गुँड लगाउने भँगेराजस्तो एक जातको चरो। २. सानी केटी वा बच्ची।
फुच्चे- --- वि. हे. --- फुच्चो।
फुच्चो- --- वि. [बच्चो] --- १. सानो कदको; होचो। ना. २. सानो केटो वा बच्चा। ३. होचो वा पुड्को मान्छे।
फुट्कनु --- क.क्रि. --- फुट्न लाइनु, फुट्ने पारिनु।
फुटल- --- वि. [फुट्+अल] --- फुटेको (चिज वा वस्तु।
फुटा- --- ना. --- कपासको बीज वा बियाँ; ज्यापु ।
फुटाइ --- ना. [√ फुट्+आइ)] --- फुट्ने भाव, क्रिया वा प्रक्रिया।
फुटाइ- --- ना. --- फुटाउने भाव, क्रिया वा प्रक्रिया।
फुटाउनु- --- प्रे.क्रि. --- १. कुनै सिङ्गो वस्तुलाई टुक्रा पार्नु; टुक्र्याउनु; फोर्नु, फुटाल्नु। स.क्रि. २. चिरा पार्नु; चर्काउनु, छुट्ट्याउनु; धाँदो वा धाँजो पार्नु। ३. मेल भएकालाई फुट वा बेमेल गराउनु; छुट्ट्याउनु, अलग्ग पार्नु वा अलग्ग्याउनु।
फुटानी- --- ना. --- सामान्य कुरालाई बढाइचढाइ गरेर आफूआफूमा वैमनस्य पार्ने काम; बाझाबाझ।
फुटाल्नु- --- स.क्रि. [फुट्+आल+नु] --- फोर्नु; दुई टुक्रा पार्नु।
फुट्नु- --- अ.क्रि. [सं. स्फुटन+नु] --- १. कुनै सिङ्गो वस्तु टुक्रा पर्नु; टुक्रिनु; टुट्नु। २. चिरा पर्नु; धाँजा फाट्नु; चर्कनु; चिरिनु। ३. पाकेका खटिरा, घाउ आदिका मुखबाट रगत, पिप आदि निक्लनु। ४. मिलेका वस्तु वा व्यक्तिहरू अलग्गिनु, छुट्टिनु। ५. प्वाल पर्नु वा मुख बन्नु; छिद्र हुनु। ६. मेल नहुनु, फाटो पर्नु; छुट्टिनुः फुट हुनु।
फुट- --- ना. [अड्] --- १. लम्बाइ, चौडाइ आदि नाप्ने काममा प्रयोग गरिने बाह्र इन्चको नापो। २. त्यसै बराबरको नाप वा मान; गजका तीन भागमध्ये एक।
फुट- --- ना. [सं. स्फुटन] --- विरोध, वैमनस्य आदिबाट हुने बेमेल; फाटो।
फुटकर - --- वि. [सं. स्फुट+कर] --- १. कुनै स्थान, वर्ग वा समूहमा नमिल्ली अलग्गै रहेको; श्रेणी वा हारमा नमिलेको; मूल विषयदेखि बाहिरको (फुटकर कुरो, फुटकर कविता, फुटकर विषय इ.) । २. फाटफुट; विविध। ३. (व्यापारमा) डक्क वा थुप्रै नभएर बेग्लाबेग्लै छुट्ट्याइएको; चानचुन; खुद्रा; खुदरा (माल, पैसा आदि)।
फुटनोट- --- ना. [अड्] --- १. लेख, पुस्तक वा ग्रन्थका पृष्ठको पुछारमा दिइने टिप्पणी; पादटिप्पणी। २. आफूले लेखेका कुनै कुराका पुष्टिका निमित्त अन्य ग्रन्थबाट लिइएका उद्धरणको सन्दर्भ।
फुट काँक्रो- --- ना. --- काँक्राका जस्ता पात हुने, ससाना पहेंला फूल फुल्ने, काँक्राका मैं हरिया र लामा फल लाग्ने र पाकेपछि पहेँला हुने, भित्र सेता बियाँ र सेतै गुदी हुने एक जातको नङ्ग्रे लहरो; त्यसैको फल।
फुटपरस्त- --- वि. --- एउटै समूह वा दलमा तथा एउटै विचार वा सिद्धान्तमा रहेका व्यक्तिहरूमध्ये केही व्यक्तिहरू अलग भएर वा फुटेर पहिले रहेकै समूह वा सिद्धान्तको विरोधमा उभिने।
फुटपाथ- --- ना. [अड्] --- १. राजपथ वा मूल सडकका दुई किनारामा मानिस हिँड्न बनाइएको पेटी। २. मानिस हिँड्ने सडकछेउको गोरेटो।
फुटप्रेसर- --- ना. [अड्.] --- लुगा सिउने मिसिनको कपडा सार्ने दाँतीका माथिल्लापट्टि रहेको, कपडा थिच्ने अङ्ग वा पुर्जा।
फुटफाट- --- ना. [फुट+फाट] --- फुट्ने वा फोरिने काम; टुटफुट।
फुटबल- --- ना. [अड्] --- १. गोडाले हानेर खेलिने, छालाले मोहोरिएको, हावा भरिने रबरको ठुलो भकुन्डो। २. सोही भकुन्डो खेलिने एक खेल।
फुटालाइ- --- ना. --- फुटाल्ने भाव, क्रिया वा प्रक्रिया।
फुटालिनु- --- क.क्रि. --- टुक्रा-टुक्रा पारिनु; फोरिनु।
फुटिनु- --- क.क्रि. [फुट्+इ+नु] --- टुक्रा-टुक्रा होइनु; टुक्राटुक्रा पारिनु; फोरिनु।
फुटेको --- वि. [फुट्+एको] --- टुक्रिएको; टुटेको; चिरिएको।
फुटेको कर्म- --- ना. --- भाग्य हराएको अवस्था।
फुटेको पैसा- --- ना. --- साहै थोरै द्रव्य; चुनदाम।
फुट्ट- --- क्रि.वि. [अ.मू. फुट्-ट८ सं. स्फुट] --- १. कुनै वस्तु, कुरा आदि उछिट्टिने गरेर; भ्यागुतो वा फट्याङ्ग्रा फड्के जस्तै गरी। वि. २. क्रम वा शृङ्खलामा नमिलेको; अलग्ग; फुट्टा; भिन्न; छुट्टा।
फुट्टा- --- वि. --- १. फौज वा जमातबाट भिन्न वा छुट्टै रहेको; अलग; एक्लो; फुट्टो; ठिङ्गो। २. जोडी नभएको; बेजोडी; बिजोडा; बिजोर। ना. ३. एक पासामा दुवा र दुई पासामा पोटपोट पर्दा हुने, पासाका खेलको एक दाउ; चार फुट्टीको दाउ; पासाको चौका दाउ।
फुट्टी- --- ना. [फुट्टा+ई] --- १. सानो थोप्लो; विन्दु; टिकी। २. पासा, तास आदिमा एक्का, दुवा, तिर्की आदि जनाउने थोप्ला वा टिकी। ३. अति सानो मान वा मात्रा; न्यूनतम परिमाण। क्रि.वि. ४. एक जात पनि; पटक्क।
फुट्टीकौडी- --- ना. --- केही पनि नहुने स्थिति; अकिञ्चनता।
फुट्टे- --- वि. --- फुट्टी भएको; फुट्टा परेको। २. अलग्गिएको; छुट्टा बसेको।
फुट्टो --- ना. [√ फुट्ट] --- १. समूहमा नरही एक्लो रहेको व्यक्ति वा वस्तु। वि. २. एक्लो; छुट्टा; ठिङ्गो। ३. फुटेर निस्केको।
फुतफुत- --- क्रि.वि. [अ.मू. फुत्+अ(द्वि.)] --- १. धमाधम एकएकवटा निस्कने वा पस्ने गरी। २. पालैसित हुत्त्याउँदै वा मिल्काउँदै।
फुतफुती- --- क्रि.वि. --- फुतफुत; फुतुफुतु।
फुतुफुतु- --- क्रि.वि. --- १. फुतफुत। २. एक-एक थोपा तप्किए जस्तै गरी खसेर।
फुत्कनु- --- अ.क्रि. [अ.मू. फुत्+क+नु] --- १. एक ठाउँबाट उछिट्टिएर अर्का ठाउँमा पुग्नु; उछिट्टिनु; चिप्लिनु। २. जोडिएको वा टाँसिएको ठाउँबाट कुनै वस्तु एकाएक फुस्कनु वा खुस्कनु। ३. कुनै वस्तुका चेपमा वा दुलामा रहेको वस्तु वेगले निस्कनु;
फुत्काइ- --- ना. --- फुत्कने भाव, क्रिया वा प्रक्रिया।
फुत्काइनु- --- क.क्रि. --- फुत्कने पारिनु।
फुत्काउनु- --- प्रे.क्रि. --- फुत्कन लाउनु; उम्काउनु।
फुत्कार- --- ना. [सं. फूत्कार] --- १. बस्तुभाउ आदिले साह्रै रिसाएको वेला मुख वा नाकबाट वेगपूर्वक सास निकाल्दा आउने शब्द। २. सर्पले फणा उठाएर सास फेर्दा निस्कने शब्द; फुङ्कार।
फुत्किनु- --- अ.क्रि. [फुत्क+इ+नु] --- १. फुत्कनु। २. फुत्कने होइनु; उम्किनु ।
फुत्त- --- क्रि.वि. [अ.मू. फुत्+त] --- १. कहीँ कतैबाट अकस्मात् निस्किए वा पसेजस्तो गरी। २. एकाएक निस्कने, फालिने वा मिल्किने गरेर । ३. कतै नछोई फड्कने वा नाघ्ने किसिमले।
फुत्रुक्क- --- क्रि.वि. [अ.मू. फुत्रुक्+क] --- १. कुनै वस्तु एकाएक खस्ने गरी; खुत्रुक्क। २. हलुका तवरले उफ्रने किसिमले; बुलुक्क।
फुने- --- ना. [नेवा. फोने] --- कसैसँग केही कुरा माग्ने काम; मगनी; याचना।
फुन्टिन- --- ना. [√ फाउन्टेन] --- मसी भर्ने कलम; फाउन्टेन।
फुपा- --- ना. [प्रा. पुप्फा] --- फुपाजु; फुपाज्यू।
फुपाजु/फुपाज्यू- --- ना. --- फुपूका पति वा लोग्ने, फुपा।
फुपाली- --- ना. [फुपू आली] --- फुपूको घर; फूपूका पतिको घर।
फुपू --- ना. [फुपा+ऊ] --- बाबुकी दिदी वा बहिनी।
फुपूको सराद्ध- --- वि. --- नगरे पनि हुने काजक्रिया।
फुपू चार- --- ना. --- विवाहमा दुलाहा बनेका भदाहाले फुपूदिदीलाई दिने कपडा वा पैसा।
फुपूचेला- --- ना. --- फुपूका सन्तान।
फुपूसासू- --- ना. --- पत्नीका नातामा पतिकी फुपू र पतिका नातामा पत्नीकी फुपू ससुराकी दिदी वा बहिनी।
फुप्फुस --- ना. [सं.] --- फोक्सो।
फुमडी- --- ना. --- केही कुरा पनि नहुने स्थिति; अभाव; रिक्तता; शून्यता।
फुमन्तर- --- ना. [फु+मन्तर] --- १. धामीझाँक्री, वैद्यले भूतप्रेत आदिको बाधा हटाउनका निम्ति मन्त्र पढिसकेपछि अन्तिममा भन्ने शब्द। २. जादु; इन्द्रजाल। ३. कुनै काम अचम्म पार्ने गरी सजिलैसित गर्ने प्रक्रिया। वि. ४. बेपत्ता; गायब।
फुर्नु- --- अ.क्रि. [सं. स्फुर+नु] --- १. मौका वा आवश्यक परेका अवस्थामा मनमा कुनै नयाँ भाव वा विचार आउनु; स्मरण हुनु; सम्झनु। २. शरीरका अङ्गप्रत्यङ्ग फरफराउनु। ३. आगो वा घिउतेलमा सुकेको वस्तु हाल्दा फर्र फुक्नु वा फुल्नु।
फुरफुर- --- क्रि.वि. [अ.मू. फुर्+अ(द्वि.)] --- १. अरूले सहाएको सुन्दा मक्ख पर्ने गरी; फुरफुरिने वा दङ्ग पर्ने गरी; फुरफुरिने वा दङ्ग पर्ने चालसँग। २. कुनै कागत, पात आदि हावामा हलुको किसिमले हल्लने गरी। ३. ससाना पुतली आदि उड्ने किसिमले।
फुरफुराइ- --- ना. --- फुरफुर गर्ने भाव, क्रिया वा प्रक्रिया।
फुरफुराइनु- --- अ.क्रि. --- फुरफुर गरिनु।
फुरफुराउनु- --- अ.क्रि. --- फुरफुर हुनु वा गर्नु।
फुरफुरिनु- --- अ.क्रि. --- फुर फुर होइन; फुर्किनु।
फुरफुरे- --- वि. --- फुरफुर हुने वा गर्ने।
फुरफुऱ्याइ- --- ना. --- फुरफुरिने भाव, क्रिया वा प्रक्रिया।
फुरफुऱ्याइनु- --- क.क्रि. --- फुरफुरिने पारिनु; फुक्र्याइनु।
फुरफुऱ्याउनु- --- प्रे.क्रि. --- फुरफुरिने पार्नु; फुर्याउनु।
फुरफुऱ्याहट- --- ना. --- फुरफुरिने भाव, स्थिति वा क्रियाप्रक्रिया।
फुरफुऱ्याहा- --- वि. --- फुरफुरिने खालको ; फुर्किने स्वभावको।
फुराइ- --- ना. [√ फुर् (+आइ)] --- १. फुर्ने भाव, क्रिया वा प्रक्रिया। [फुराउ+आइ] २. फुराउने भाव, क्रिया वा प्रक्रिया।
फुराइनु- --- क.क्रि. --- फुर्ने वा फुराउने गरिनु ।
फुराउनु --- प्रे.क्रि. --- १. फुर्ने पार्नु। स.क्रि. २. घिउ-तेलमा ज्वानु, मेथी, खोर्सानी, जाइफल आदि पड्काउनु।
फुरिनु- --- अ.क्रि. --- १. मौकामा सुहाउँदो र चाहिँदो विचार निस्कनु। २. घिउतेल आदिमा मसला आदि फुलिनु।
फुरी- --- ना. [भो. ब.] --- चौंरी वा भेडा कुर्ने कुकुरहरू बस्ने पालेघरजस्तो ठाउँ; कुकुरले भेडा ढुक्ने गौंडो वा दोबाटो।
फुरु- --- ना. [भो. ब.] --- १. विशेष गरी भोटे जातिले प्रयोग गर्ने काठको बटुको। २. चिया खाने काठको प्याला वा कप।
फुरुक्क- --- क्रि.वि. [अ.मू. फुरुक्+क] --- आफ्नो प्रशंसा सुन्दा वा मनको इच्छा पूर्ण हुँदा दङ्ग पर्ने गरी; आफूले चिताएको वस्तु प्राप्त हुँदा फुर्किएर; फुरुङ।
फुरुङ- --- क्रि.वि. [अ.मू. फुरुङ्+ग/ड] --- १. फुरुक्क। २. खुसी, घमन्ड आदिले फुल्ने गरी।
फुरौला/फुरौलो- --- ना. [फुर् औला/औलो] --- १. मास, फापर आदि पिँधेर घिउतेलमा फुराएर बनाइने डल्लो खानेकुरो; फुलौरा। २. फुरौलोजस्तो भएर उठेको टुटुल्को।
फुर्कनु --- अ.क्रि. [अ.मू. फुर्+क+नु] --- १. कुनै कुराले सन्तोष लिएर मक्ख पर्नु; फुरुक्क हुनु, फुर्किनु। २. घमन्डले फुल्नु, अभिमान गर्नु।
फुर्काइ- --- ना. --- फुर्कने भाव, क्रिया वा प्रक्रिया।
फुर्काइनु- --- क.क्रि. --- फुर्कन लाइनु; फुर्कने पारिनु।
फुर्काउनु- --- प्रे.क्रि. --- फुर्कन लाउनु, फुर्कने पार्नु।
फुर्किनु- --- अ.क्रि. --- फुरुक्क पारिनु, फुर्कने होइनु।
फुर्की- --- वि. [फुर्को+ई] --- पुछारका झुप्पाका रौं सेतो भएको (गाई)।
फुर्के --- वि. [फुर्को+ए] --- १. फुर्को भएको; फुर्को परेको। २. पुछारका झुप्पाका रौं सेतो भएको (गोरु)।
फुर्के घाँस- --- ना. --- टुप्पामा फुर्को भएको, पाखाबारीमा पलाउने घाँस।
फुर्के थैलो --- ना. --- कपडाका टुक्राहरू गाँसिएको थैली।
फुर्के धागो- --- ना. --- टुप्पामा फुर्का भएको, स्वास्नीमान्छेले कपालमा लाउने धागो।
फुर्के बन्सो- --- ना. --- टुप्पामा देखिने फुर्कामा प्याजी रङ हुने एक जातको बन्से घाँस ।
फुर्को- --- ना. [फुर्का ओ] --- १. स्त्रीजातिले कपालमा लगाउने धागाका टुप्पामा रहेको गुजुल्टो। २. गलबन्दी, पछ्‌यौरा, इँजार आदिका छेउमा हुने झालर वा झुप्पो। ३. घरो; धुर्को।
```
-------------------

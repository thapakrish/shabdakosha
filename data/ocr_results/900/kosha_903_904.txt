-------------------
```
बठौरो --- वि. [बाठो औरों] --- हे. बठचौरो।
बठ्याइँ- --- ना. [बाठो+याइँ] --- १. बाठो हुनाको भाव वा अवस्था; बाठोपन; चलाकी। २. बाठो बन्न चाहिने बुद्धि वा चातुर्य। ३. चालबाजी।
बठचौरो --- वि. [बाठो+यौरो] --- अति बाठो (बालबालिका); बठौरो।
बड्‌कुँलो- --- ना. --- हे. बड्कौँलो ।
बड- --- क्रि.वि. --- साना केटाकेटीलाई गाली गर्दा वा हप्काउँदा भनिने शब्द।
बड- --- वि. [√ बढ] --- १. बढ। २. बडो। ३. बन्धकी खाएका जमिनमा समय-समयमा थपिदिने (मूलधन)।
बड घर- --- ना. --- जेठरैती; अर्काको बाँझो जग्गा पहिलोपल्ट आबाद गर्ने रैती।
बड धयँरो --- ना. --- लाम्चा र ठुला पात, सेता फूल र भन्टाका आकारको तर निकै साना फल फल्ने एक जातको रुख; सोही रुखको फल।
बडप्पन- --- ना. [बडो+पन] --- १. ठुलो र श्रेष्ठ बन्ने स्वभाव; ठुल्याइँ। २. महत्त्व; गौरव।
बडबड- --- ना. [प्रा.] --- बरबर; बकबक।
बडबडाइ- --- ना. --- बडबडाउने क्रिया वा प्रक्रिया।
बडबडाइनु- --- अ.क्रि. --- बरबराइनु।
बडबडाउनु- --- अ.क्रि. --- बडबड गर्नु, बरबराउनु।
बडबडाहट- --- ना. --- बडबडाउने स्थिति, क्रिया वा प्रक्रिया; बरबराहट।
बडबडाहा --- वि. --- बडबड गर्ने; बरबराहा।
बडबडिनु- --- अ.क्रि. --- बडबड गर्ने होइनु; बरबरिनु ।
बडबडे- --- वि. --- बडबड गर्ने; बरबरे।
बडबिहीँ- --- ना. [बडो+बिहीँ] --- ठुला र लाम्चा पात हुने, सेता फूल फुल्ने र झुप्पादार हरिया फल फल्ने एक जातको बोट; त्यसैको फल।
बडवाग्नि- --- ना. [सं.] --- समुद्रभित्र चट्टानमा रहने आगो; वडवानल।
बडहर- --- ना. [प्रा. बड्ढ+फल] --- १. ठुला र खस्रा पात हुने, नास्पातीका आकारको फल फल्ने र पाक्ता पहेंलो रङको हुने, सलिफाका जस्ता बियाँमा टाँसिएको गुदी हुने र खाँदा अमिलो र गुलियो मिसिएको स्वाद हुने, गाईबस्तुले मन पराएर स्याउला खाने एक जातको रुख। २. त्यसैको फल।
बडा- --- वि. [बडोको ति. रू.] --- सबैमा ठुला; श्रेष्ठ।
बडाकटुस --- ना. --- पन्ध्रदेखि अठार फुटसम्म अग्लो रुख हुने, पात सब्ल्याँटापट्टि चिल्लो र बिब्ल्याँटापट्टि खस्रो हुने, घोगोजस्तो झुप्पो भएर फुल्ने र त्यसैमा फल लाग्ने एक जातको रुख; त्यसैका गेडा।
बडाकाजी- --- ना. --- नेपाल सरकारको पुरानो सर्वोच्च निजामती दर्जा वा त्यसै दर्जामा रहेका व्यक्ति; सबैभन्दा ठुला काजी।
बडा गुरुज्यू- --- ना. --- प्रमुख गुरुका पदमा प्रतिष्ठित व्यक्ति; मुख्य राजगुरु।
बडादमी- --- ना. --- १. ठुलो प्रतिष्ठा तथा मानमर्यादा भएको व्यक्ति। २. भलादमी; भद्र मानिस।
बडा दसैं- --- ना. --- आश्विन शुक्ल प्रतिपदादेखि सुरु भई कोजाग्रत पूर्णिमासम्म रहने नेपालीहरूको प्रमुख राष्ट्रिय चाड।
बडा पत्र- --- ना. --- १. राजाबाट कसैलाई भएको हुकुमको ठाडो कागत; सर्वोपरि राजाज्ञा। २. कुनै अत्यन्त उच्च व्यक्ति वा सङ्गठनद्वारा दिइएको विशेष महत्त्वपूर्ण आज्ञा वा निर्णयको पत्र। ३. संयुक्त राष्ट्रसङ्घको घोषणापत्र।
बडाबा/बाबु- --- ना. --- बाबुका दाजु; जेठाबा।
बडामहाराज --- ना. --- श्री ५ महाराजाधिराज पृथ्वीनारायण शाहलाई बुझाउने, बाइसी-चौबिसी राज्यअन्तर्गतका धेरै राजा-रजौटा र महाराजलाई बल र बुद्धिमा जितेकाले 'बडा' पदवी थपिएको विशेष आदरसूचक शब्द।
बडामहाराजाधिराज --- ना. --- बडामहाराज; श्री ५ पृथ्वीनारायण शाह।
बडामहारानी- --- ना. --- १. श्री ५ महाराजाधिराजकी पटमहारानी। २. महाराजाधिराजकी मुख्य महारानी।
बडाहाकिम- --- ना. --- राणा शासनका समयमा र त्यसपछि पनि केही समय जिल्लाको सर्वोच्च प्रशासक; जिल्लाको सर्वोच्च निजामती अधिकारी (हाल प्रमुख जिल्ला अधिकारी)।
बडिस- --- ना. [अङ्.] --- स्वास्नीमानिसले छातीमा लगाउने स्तनकस चोली; अङ्गिया; कञ्चुक।
बडी- --- वि. [बडो+ई] --- 'बडो' को स्त्री रूप; ठुली।
बडीआमा- --- ना. --- बाबुकी भाउजू ठुली आमा।
बडीगार्ड- --- ना. [अङ्.] --- अङ्गरक्षक।
बडेमा/बडेमान- --- वि. [बडोमा] --- अति ठुलो; बडोमा।
बडेर- --- ना. --- बेतलौरीका जस्ता पात, राता फूल र खैरो कन्द हुने एक बुटी वा त्यसैको कालो फल बढेर।
बडेरो- --- ना. --- कपुर-कपुर बास्ना आउने तरकारी खान हुने जङ्गली झार।
बडै- --- क्रि.वि. [बड+ऐ] --- धेरै मात्रामा; चाहेजति; मनाक।
बडो- --- वि. [प्रा. बड्ढो] --- निकै ठुलो; विशाल। क्रि.वि. २. खुब; अति। ना. ३. कसैलाई उपेक्षापूर्वक हप्काउने किसिम। ४. भलादमी; भद्र मानिस ।
बडोमा- --- वि. --- साह्रै ठुलो; अजङको; विशाल।
बड्कुम्लो- --- ना. [सं. वटी+कुम्भल] --- बड्कौँलो; बकौँलो।
बड्कुम्ल्याइ- --- ना. --- बड्कुम्ल्याउने क्रिया वा प्रक्रिया।
बड्कुम्ल्याइनु- --- क.क्रि. --- बड्कौँल्याइनु।
बड्कुम्ल्याउनु- --- स.क्रि. --- बाख्रा आदिले जुत्याउनु; बड्कुम्ला पार्नु।
बड्‌कौलो --- ना. [√ बकौँलो] --- भेडा-बाख्राको, मसिना गोली परेको बिष्ठा; बड्कुम्लो; बड्कुँलो।
बड्‌कौल्याइ- --- ना. --- बड्कौँल्याउने क्रिया वा प्रक्रिया।
बड्कौँल्याइनु- --- क.क्रि. --- बड्‌कौँला निकालिनु, बड्कुम्ल्याइनु।
बड्कौँल्याउनु- --- स.क्रि. --- खसी, बाख्रा आदिले बड्‌कौँला झार्नु; बड्‌कौँला निकाल्नु।
बढ्नु --- अ.क्रि. [सं. वर्द्धन] --- १. कुनै वस्तुको आकार, आयतन, परिमाण आदि पहिलेको भन्दा बढ्‌ता हुनु, वृद्धि हुनु। २. गणना, नापतौल आदिमा अधिक हुनु। ३. मूल्य, अधिकार, योग्यता, सामर्थ्य आदिमा
बढ --- वि. [प्रा. बड्ढ] --- १. आवश्यकताभन्दा थप वा भएको भन्दा बढी; बढी; बढ्ता। २. बढेको; धेरै।
बढकरार- --- ना. --- सरकारी वा गैरसरकारी कार्यसम्पादनका निम्ति लिइने ठेक्कापट्टा, तिरो आदिमा बढी तिर्ने प्रतिज्ञा वा सम्बन्ध।
बढबन्धकी- --- ना. --- १. बन्धकी जग्गा लिएबापत बिच-बिचमा थपौती गरिएको रिन। २. भोगबन्धकी दिएकोमा यति समयसम्म निखन्ने छैन भन्ने सर्त राखी लेखिएको लिखत।
बढवा- --- ना. [बढ्+वा] --- १. कुनै वस्तु थोरैबाट धेरै हुने प्रक्रिया। २. कसैलाई सर्काएर वा फुर्काएर माथि पुऱ्याउने काम।
बढाइँ- --- ना. [बढ्+आइँ] --- १. सामूहिक रूपबाट तोप, बन्दुक आदि पड्काएर हर्षोल्लास मनाउने काम। २. त्यस्तो हर्षोल्लासको उत्सव (हर्ष बढाइँ, लहरे बढाइँ; एकट्ट्ठा बढाइँ )।
बढाइ- --- ना. [√ बढ् (+आइ)] --- बढ्ने क्रिया वा प्रक्रिया।
बढाइचढाइ- --- ना. --- १. वास्तविकताभन्दा बढी रूपमा कुनै कुरा प्रस्तुत गरिने क्रिया वा प्रक्रिया। २. उचाल्ने र फुर्व्याउने काम।
बढाइनु- --- क.क्रि. --- बढ्ने पारिनु; बढ्न लाइनु; वृद्धि गराइनु।
बढाउ- --- ना. --- थोरैबाट धेरै हुने प्रक्रिया; वृद्धि; विस्तार।
बढाउनु- --- प्रे.क्रि. --- बढ्ने पार्नु; बढ्न लाउनु; विस्तार वा वृद्धि गराउनु।
बढाबढ- --- ना. [बढ्+आ+बढ्] --- १. कुनै ठेक्कापट्टा आदिमा परस्परमा बढी ठेक्का दिन कबुल गर्ने काम। २. धमाधम बढ्ने काम।
बढाबढी --- ना. --- बढाबढ।
बढार्नु- --- स.क्रि. [सं. वर्द्धन+नु] --- कुचाले वा झाडुले धुलोमुलो, कसिङ्गर आदि साफ गर्नु; खरेटो आदिले फोहोरमैला फ्याँक्ने काम गर्नु।
बढारकुँढार- --- ना. --- धुलोमुलो, कसिङ्गर आदि कुचो वा झाडुले सफा गर्ने काम; बढार्ने काम।
बढाराइ- --- ना. --- बढार्ने क्रिया वा प्रक्रिया।
बढारिनु- --- क.क्रि. --- बढार्ने काम गरिनु; कुचो लगाइनु।
बढारु- --- वि. [बढ्+आरु] --- १. बढ्ने जात वा अवस्थाको; बढ्ने खालको; बढालु। २. जेठो; ठुलो।
बढारु- --- ना. [बढार्+उ] --- १. कुचो लगाउने काम; बढार्ने काम। २. बढार्ने वस्तु; कुचो।
बढालु- --- वि. [बढ्+आलु] --- १. बढ्ने जात वा अवस्थाको; बढ्ने खालको; बढारु। २. ठुलो भएको; सग्लाएको; सप्रेको।
बढिनु- --- अ.क्रि. [बद्+इ+नु] --- बढ्ने होइनु; ठुलो होइनु।
बढिबढाउ- --- ना. [बढी+बढाउ] --- १. धमाधम बढ्‌दै जाने काम वा स्थिति; वृद्धि। २. धन, मान आदि उत्तरोत्तर बढ्दै जाने प्रक्रिया। ३. बढाबढ ।
बढिया- --- वि. [बढ्+इया] --- १. विशेष गुण भएको; असल; उत्तम; उम्दा। ना. २. भलो; कल्याण।
बढी- --- वि. [बढ्+ई] --- चाहिनेभन्दा धेरै; बढ्‌ता; अधिक; थुप्रै।
बढुवा/बढैया- --- वि. [बढ्+उया/ऐवा] --- १. बढ्ने किसिमको; बढ्ने खालको; सप्रने जातको। ना. २. तल्लो पदबाट माथिल्लो पदमा वृद्धि हुने काम; पदोन्नति; प्रमोसन।
बढेर --- ना. --- हे. बडेर।
बढोत्तरी- --- ना. [बढ्+उत्तरी] --- उत्तरोत्तर वृद्धि हुँदै जाने प्रक्रिया।
बढौती- --- ना. [बद्+औती] --- १. तलब, भत्ता आदि बढेअनुसार थप पाउने रकम। २. बढिबढाउ।
बढौली- --- ना. [बढ्+औली] --- काँक्राका अगिल्तिरको ठुलो भाग।
बढ्ता- --- वि. [बढ्+ता] --- १. बढी; बर्ता। २. कसैसँग नमिल्ने; अर्धेलो; अखानु ।
बढ्ती- --- ना. [बढ्+ती] --- १. बढ्ने वा बढी हुने काम; वृद्धि; अधिकता। २. बढिबढाउ; बढौती।
बढ्दो --- वि. [बद्+दो] --- बढिरहेको; बढ्न लागेको; वर्द्धनशील।
बढ्दो माल- --- ना. --- बढिरहेको पाठो-पाठी, बाछो-बाछी, पाडो-पाडी आदि बस्तु ।
बणिक- --- ना. [सं.] --- व्यापारी।
बताइ- --- ना. [√ बताउ (+आइ)] --- १. बताउने वा भन्ने क्रिया वा प्रक्रिया। २. बताउने वा बत्ताउने क्रिया वा प्रक्रिया।
बताइनु- --- क.क्रि. --- १. बताउने काम गरिनु; बयान गराइनुः भनिनु। २. बताउने वा बत्ताउने काम गरिनु; बत्ताइनु।
बताउनु - --- स.क्रि. [सं. वार्ता+आउ+नु] --- १. कुनै कुरो वा खवर भन्नु; बयान गर्नु; कहनु। २. सम्झाउनु; जनाउनु। ३. कुरो खोलेर भन्नु; रहस्य प्रकट गर्नु।
बताउनु२- --- स.क्रि. [सं. वात+आउनु] --- धानमा मिसिएका पोगटा तथा धान, कोदो, गहुँ आदिमा भएको धुलोमुलो हावामा धारो लाएर वा नाङ्लाले हम्किएर झार्दै उडाउनु, बत्ताउनु।
बतास- --- ना. [सं. वात+आस] --- १. हावा; वायु; पवन। २. ठुलो हावा; हुरी। ३. पुइँकी।
बतासा- --- ना. --- मधेसमा पाइने भित्र खोक्रो हुने, चिनीको, एक प्रकारको मिठाई।
बतासिनु- --- अ.क्रि. --- १. चलिरहेको बतास सँगसँगै हुर्रिनु; हावाका साथसाथै उड्नु। २. वेगसँग कुद्नु; हानिनु; बत्तिनु। ३. फुलबाट बच्चा पैदा नहुनु। ४. अरूका लैलैमा लाग्नु।
बतासिलो --- वि. --- चाहिँदो बतास लाग्ने, हावा चल्ने (ठाउँ)।
बतासी- --- ना. --- बिचबिचमा ठाडा डन्डी हाली बनाइएको झ्याल।
बतासी- --- ना. [नेवा.] --- घरको छानो अड्याउने पाखातिरको दलिन।
बतासे- --- वि. [बतास ए] --- १. अग्घोर बतास लाग्ने। २. भित्र हावा मात्र भएको; सार वा तथ्य नभएको। ३. हावाले उडाउन सक्ने, हलुङ्गो र पातलो। ४. भाले नलागीकन पारिएको र चल्ला ननिस्कने; निर्जीव (फुल)। ५. फुइँ धेरै हाँक्ने वा बकबक गरिरहने; बढ्ता बोल्ने। ६. बाबुको टुङ्गो नलागेको (बालख)।
बतास्याइ- --- ना. [√ बतासि (+याइ)] --- बतासिने क्रिया वा प्रक्रिया।
बतास्याइनु- --- क.क्रि. --- बतासिने पारिनु; बतासिन लाइनु।
बतास्याउनु- --- प्रे.क्रि. --- बतासिने पार्नु; बतासिन लाउनु।
बताहा --- वि. [सं. वात+आहा] --- बताउने वा बत्ताउने खालको;
```
-------------------

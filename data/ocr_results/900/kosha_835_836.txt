-------------------
```
प्रकर्ष --- ना. [सं.] --- कथावस्तुको सहायक उपकथा; पताकाभन्दा सानो प्रसङ्ग; प्रासङ्गिक कथावस्तुको एक भेद।
प्रकर्ष- --- ना. [सं.] --- १. हे. उत्कर्ष। २. कुनै कुरा प्रशस्त भएको अवस्था; प्रचुरता; आधिक्य। ३. बलपूर्वक वा बेसरी तान्ने काम; घिच्याउने काम। ४. बिस्तार।
प्रकर्षक- --- वि. --- १. बलपूर्वक वा बेसरी तान्ने; घिच्याउने। २. हलो जोत्ने; खन्ने।
प्रकर्षण- --- ना. --- प्रकर्ष।
प्रकर्षित --- वि. --- प्रकर्षण गरिएको; तानिएको; घिसारिएको; जोतिएको।
प्रकल्पना- --- ना. [सं.] --- अनुपस्थित वस्तुहरूको आदर्श पुनरुपस्थापनलाई पूर्ण बनाउने गरी आन्तरिक विम्बहरूलाई एकत्रित, सम्बद्ध र सङ्गृहीत पार्ने प्रक्रिया; काव्यको आभूषण मात्र बन्ने विलक्षण र चमत्कारी तर असम्बद्ध र सम्बद्ध अनुभूतिहरूको संश्लेषणको सामर्थ्य नभएको दोस्रो तहको कल्पना।
प्रकल्पित- --- वि. [सं.] --- प्रकल्पना गरिएको।
प्रकाण्ड- --- ना. [सं.] --- १. रुखको फेददेखि हाँगा छुट्टिने ठाउँसम्मको अवयव; रुखको मूल भाग। २. ठुलो हाँगो। वि. ३. कुनै विषयमा पूरा ज्ञान भएको; खुब जान्ने। ४. सर्वश्रेष्ठ; सर्वोत्कृष्ट; महान्।
प्रकार- --- ना. [सं.] --- १. थरी। २. ढङ्ग; काइदा; किसिम।
प्रकारान्तर- --- ना. --- एक प्रकारको अर्कोद्वारा स्थानान्तरण; प्रकारको हालसाबिकी; अर्को किसिम।
प्रकारार्थी- --- वि. --- भिन्न-भिन्न किसिमका विजातीय कुरालाई बुझाउने; अनेक विजातीय कुरालाई बुझाउन प्रयोग गरिने किसिम वा प्रकारको अर्थ दिने (शब्द)।
प्रकाश- --- ना. [सं.] --- १. बलेको वा उज्यालो पदार्थबाट निस्कने, अन्धकारलाई हटाउने तत्त्व; अन्धकारले गर्दा प्रत्यक्ष हुन नसकेका वस्तु आँखासामुन्ने प्रत्यक्ष गराउने, उज्यालो वस्तुबाट निस्कने तेज; आलोक; ज्योति; उज्यालो। २. घाम; जून। ३. लुकेर बसेको वा गोप्य रहेको कुरा प्रकट हुने क्रिया; निस्कने वा देखिने क्रिया। ४. सबैले देख्ने, सुन्ने गरी गरिएको वा भनिएको नाटक आदिका पात्रको उक्ति वा कार्य।
प्रकाश ऊर्जा --- ना. --- प्रकाशबाट प्राप्त हुने शक्ति; प्रकाशबाट निस्कने शक्ति।
प्रकाश एकाइ- --- ना. --- प्रकाशको नापका निम्ति निर्धारित गरिएको न्यूनतम पूर्ण खण्ड; प्रकाशको सानो अंश।
प्रकाशक- --- वि. [सं.] --- १. उज्यालो बनाउने; प्रकाश दिने । २. लुकेर बसेको वा गोप्य रहेको कुरालाई प्रकाशमा ल्याउने। ३. पुस्तक, पत्रपत्रिका आदिलाई छपाउने; प्रकाशित गर्ने। ना. ४. पुस्तक छाप्ने व्यक्ति वा संस्था।
प्रकाशकीय- --- वि. --- १. प्रकाशकसम्बन्धी; प्रकाशकको; प्रकाशकमा हुने। ना. २. कुनै पुस्तक वा पत्रपत्रिका आदिमा प्रकाशकका तर्फबाट दिइएको वक्तव्य, लेख वा भूमिका; प्रकाशकको मन्तव्य।
प्रकाश चित्रण- --- ना. [सं.] --- प्रकाशका सहायताले चित्र उतार्ने प्रक्रिया; प्रकाशको सहायता लिएर गरिने चित्रण।
प्रकाशन- --- ना. [सं.] --- १. बाहिर प्रकाशमा नआएको कुनै वस्तु वा कुरालाई प्रकाशमा ल्याउने काम। २. गोपनीयता भङ्ग गर्ने वा कुनै कुराको रहस्य खोल्ने काम। ३. पुस्तक, पत्रपत्रिका आदि प्रकाशित गर्ने काम; छपाउने काम; छपाइ । ४. कुनै व्यक्ति वा संस्थाद्वारा प्रकाशित गरिएका पुस्तक, पत्रपत्रिका आदि। ५. सर्वसाधारणलाई जानकारी दिने काम; सूचना; विज्ञापन।
प्रकाश वर्ष- --- ना. --- कुनै पुस्तक, पत्रपत्रिका प्रकाशित गरिएको वर्ष; किताब आदि छपाइएको वर्ष।
प्रकाश स्वतन्त्रता- --- ना. --- यो यस्तो कुरा प्रकाशित गर्न वा छाप्न हुँदैन भन्ने बन्देजव्यवस्थाको अधीनमा रही कुनै पनि पुस्तक, पत्रपत्रिका आदि प्रकाशित गर्ने वा छाप्न पाउने अधिकार; प्रकाशनका निम्तिको स्वाधीनता।
प्रकाशोन्मुख- --- वि. [सं.] --- प्रकाशन गर्न लागिएको; प्रकाशनका क्रममा समावेश भएको; छपाउन खोजिएको (पुस्तक, पत्रपत्रिका आदि)।
प्रकाशमान- --- वि. [सं.] --- १. चम्किरहेको; प्रकाशले युक्त भएको; प्रकाशवान्। २. चारैतिर नाम फैलिएको; प्रसिद्ध; विख्यात।
प्रकाश मापक- --- ना. [सं.] --- १. प्रकाशको परिमाण नाप्ने साधन; प्रकाश नाप्ने उपकरण। २. प्रकाश नाप्ने तत्त्व (समय, दुरी इ.)।
प्रकाश वर्ष- --- ना. [सं.] --- १. एक सेकेन्डमा तीन लाख किलोमिटर दुरी दगुर्ने प्रकाशले एक वर्षमा पार गर्न सक्ने दुरी; प्रकाशले १६,६४,५६४ वर्षभन्दा करोड गुना धेरै समय लगाएर हिँड्ने दुरी। २. १६,६४,५६४ वर्षभन्दा करोड गुना धेरै लामो समयावधि।
प्रकाश स्तम्भ- --- ना. [सं.] --- सवारीसाधनको आवागमन तथा बटुवालाई हिँड्न सजिलो होस् भन्ने हेतुले सार्वजनिक स्थलमा गाडिएको, बत्तिसहितको खाँबो; आलोकस्तम्भ (ल्याम्पपोस्ट)।
प्रकाशात्मक- --- वि. [सं.] --- प्रकाश भएको; चहकिलो; तेजिलो।
प्रकाशार्थी- --- वि. [सं.] --- १. प्रकाश चाहने; उज्यालो खोज्ने। २. प्रकाशन गराउन चाहने, छपाउन चाहने।
प्रकाशित- --- वि. [सं.] --- १. उज्यालो पारिएको; प्रकाशयुक्त बनाइएको। २. प्रकाशयुक्त; चहकिलो । ३. लुकेर बसेको वा गोप्य रहेको कुरालाई बाहिर प्रकाशमा ल्याइएको; प्रकट गरिएको। ४. छपाएर जनताका सामु ल्याइएको; छपाइएको (पुस्तक-पुस्तिका, पत्र-पत्रिका आदि)।
प्रकाश्य- --- वि. [सं.] --- १. प्रकाशित गर्न योग्य; प्रकाशन-योग्य। २. गोप्य नरहेको; उदा‌ङ्गो।
प्रकीर्ण- --- वि. [सं.] --- १. यताउता छरिएको; छिरोलिएको; व्यवस्थित नभएको; सिलसिला नमिलेको। २. यताउतिबाट ल्याएर नमिलाईकन थुपारिएको।
प्रकीर्णक- --- ना. --- साना-साना वस्तुहरूको सङ्ग्रह; फुटकर वस्तुहरूको सङ्ग्रह।
प्रकीर्ण लेख- --- ना. --- सानातिना आम्दानीखर्चको हिसाब; फुटकर आयव्ययको हिसाब; मुख्य स्याहास्रेस्तामा नचढाइएको वा नटिपिएको फुटकर हिसाब।
प्रकुपित- --- वि. [सं.] --- ज्यादै रिसाएको; अति कुपित; क्रुद्ध।
प्रकृत- --- वि. [सं.] --- १. आरम्भ गरिएको; सुरु गरिएको; थालिएको। २. प्रसङ्गमा आएको; चर्चा भइरहेको; प्रस्तुत। ३. नैसर्गिक; स्वाभाविक।
प्रकृतिशास्त्र- --- ना. --- प्रकृति-विज्ञान।
प्रकृतवाद- --- ना. --- उन्नाइसौं शताब्दीको उत्तरार्धपछि युरोपको साहित्यमा चलेको यथार्थवादी आन्दोलनको एक शाखा।
प्रकृतवादी- --- वि. --- प्रकृतवादको अनुयायी।
प्रकृतार्थ - --- ना. [सं.] --- स्वाभाविक अर्थ; अभिधेय अर्थ; वाच्यार्थ।
प्रकृति- --- ना. [सं.] --- १. व्यक्ति वा वस्तुको मूलभूत विशेषता; व्यक्ति वा वस्तुमा अन्तर्निहित गुण। २. व्यक्ति वा प्राणीको जन्मैदेखि नै लागेको लत, बानी वा स्वभाव। ३. अनेक रूपात्मक जगत्को निर्माण तथा विकास गर्ने र त्यसको मूल रूपमा देखापर्ने शक्ति; साङ्ख्यदर्शनअनुसार जगत्का उत्पत्तिका कारणरूप मूलतत्त्व । ४. ईश्वरीय लीला; दैवी प्रपञ्च; माया। ५. पृथिवी, जल, तेज, वायु र आकाश- यी पञ्च महाभूत। ६. राज्यका स्वामी, अमात्य, सुहृद् आदि सात अङ्ग। ७. कुनै राजाद्वारा शासित जनता; प्रजा। ८. शरीरको शीत वा उष्ण स्वभाव। ९. व्याकरणमा प्रत्ययभन्दा भिन्न, शब्दको मूल रूप (प्रातिपदिक वा धातु); मूल शब्दको प्रत्ययभन्दा अगिल्तिर रहने भाग। १०. एक पाउमा एक्काइस अक्षर हुने छन्दजति सबैलाई बुझाउने शब्द; एक पाउमा एक्काइस अक्षर हुने छन्दको कुनै एक भेद।
प्रकृतिकोप- --- ना. --- १. हुरी, झरी आदि प्रकृतिको उग्र रूप; प्राकृतिक विपत्ति। २. कफ, वात, पित्त आदिको प्रकोप।
प्रकृतिज- --- वि. --- प्रकृतिबाट जन्मेको; प्राकृतिक; नैसर्गिक।
प्रकृतिप्रदत्त- --- वि. --- प्रकृतिबाट प्रदान गरिएको; नैसर्गिक रूपमा प्राप्त भएको।
प्रकृतिभाव- --- ना. --- १. पहिलेको रूप वा अवस्थामा कुनै विकृति नआउने प्रक्रिया; पहिलेकै अवस्थामा रहने क्रिया। २. वस्तु वा प्राणीको सक्कली वा मौलिक स्वभाव।
प्रकृतिमण्डल- --- ना. --- १. राजा, मन्त्री, मित्र, कोष, राष्ट्र, दुर्ग र फौज यी राज्यका प्रमुख सात अङ्ग। २. कुनै राजाद्वारा शासित रैतीको समुदाय; प्रजावर्ग।
प्रकृतिवाद- --- ना. --- १. मनुष्यका सम्पूर्ण आचरण, कार्य, विचार आदि प्रकृतिबाट नै पैदा भएका र उसका कामना, प्रवृत्ति आदि पनि प्रकृतिमा नै आश्रित हुन्छन् भनी मान्ने एक मत। २. सृष्टि-जगत्को कारण कुनै दैवीतत्त्व या अलौकिक शक्ति नभएर प्रकृति हो र मनुष्यको धर्म, नीति, आचारजस्ता कुरा पनि दैवी शक्ति वा अलौकिक शक्तिका प्रेरणा नभई प्राकृतिक जगत्बाट नै प्राप्त भएका हुन् भन्ने दार्शनिक सिद्धान्त। ३. प्राकृतिक रूपमा वा वास्तविक रूपमा संसारमा भएका वा घटेका घटनाको कुनै किसिमको आदर्शको आरोपविना निर्वैयक्तिक चित्रण गर्ने कुरामा जोड दिने एक साहित्यिक मत; प्रकृतवाद।
प्रकृतिवादी- --- वि. --- १. प्रकृतिवादमा विश्वास गर्ने; प्रकृतिवादको अनुयायी। २. प्रकृतिवादसम्बन्धी।
प्रकृति विचरण- --- ना. --- प्राकृतिक जगत्मा स्वच्छन्द विचरण गर्ने काम।
प्रकृतिविज्ञान- --- ना. --- १. प्रकृतिको अध्ययन, विश्लेषण गर्ने विज्ञान, प्राकृतिक विषयहरूको विवेचना गर्ने विज्ञान। २. सामाजिक विज्ञानका विपरीत प्राकृतिक (विशुद्ध) विज्ञान।
प्रकृतिसिद्ध- --- वि. --- प्रकृतिबाट नै सिद्ध भएको; कुनै प्रयासविना आफैं भएको; सहज; स्वाभाविक; नैसर्गिक।
प्रकृतिस्थ- --- वि. --- प्रकृतिमा स्थित; प्रकृतिभित्रै पाइने; प्राकृतिक; स्वाभाविक; नैसर्गिक।
प्रकृत्या- --- क्रि.वि. --- स्वभावैले; स्वाभाविक रूपले; स्वभाववश।
प्रकृष्ट- --- वि. [सं.] --- १. उत्कृष्ट । २. बलपूर्वक तानिएको; घिसारेर हटाइएको।
प्रकृष्टता- --- ना. --- १. उत्कृष्टता। २. तन्क्याइलोपना।
प्रकोप- --- ना. [सं.] --- १. कुनै महामारी, रोग आदिको प्रबलता। २. शरीरमा पैदा हुने पित्त आदिको विकार; प्रकृतिमा आउने विकार। ३. क्रोधको प्रबलता; चर्को रिस।
प्रकोपन- --- ना. --- १. अर्कालाई कुपित बनाउने क्रिया; क्रुद्ध बनाउने काम। २. रिसाउने क्रिया।
प्रकोपित- --- वि. --- रिसाएको; कुपित; क्रुद्ध।
प्रकोष्ठ- --- ना. [सं.] --- १. कुहिनोदेखि हर्थुङ्गासम्मको हातको भाग। २. ठुलो कोठाको नजिकको भाग। ३. भित्रीकोठा; क्याबिन।
प्रकोष्ठक- --- ना. --- दरबारमा ढोकेहरू बस्ने ठाउँ, नोकरको कोठो।
प्रक्रम- --- ना. [सं.] --- १. उपक्रम। २. सिलसिला। ३. मौका।
प्रक्रमभङ्ग- --- ना. --- १. कुनै काम गर्दा सिलसिला नमिलाईकन गर्ने क्रिया; थालेको कामलाई अगाडिपछाडि पारेर गर्ने क्रिया। २. साहित्यशास्त्रमा क्रम नमिलेमा हुने दोष । वि. ३. सिलसिला नमिलेको; लथालिङ्ग भएको।
प्रक्रिया- --- ना. [सं.] --- १. कुनै वस्तु बन्ने, बनाउने, तयार हुने तथा तयार पार्ने व्यवस्थित क्रिया; क्रमबद्ध शृङ्खला वा प्रणाली; विधि; पद्धति; तरिका। २. सिलसिला।
प्रक्षालन- --- ना. [सं.] --- १. हात, गोडा, लुगा, घर, कोठा आदि धुने क्रिया; पखाल्ने वा सफा पार्ने काम; पखालाइ; धुवाइ। २. नुहाउने क्रिया; स्नान; नुहाइ।
प्रक्षालनाधार- --- ना. --- धारोसमेत जडिएको, भित्र पानी भएको हात धुने भाँडो।
प्रक्षालित- --- वि. [सं.] --- १. धोइएको। २. नुहाइएको; नुहाएको।
प्रक्षिप्त- --- वि. [सं.] --- १. कुनै मूल रचनामा पछिबाट थपिएको वा घुसाइएको (अंश)। २. फ्याँकिएको; हुत्याइएको।
प्रक्षेप- --- ना. [सं.] --- १. कुनै मूल रचनामा पछिबाट केही थप्ने, जोड्ने, घुसाउने क्रिया। २. थपिएको, जोडिएको वा घुसाइएको अंश। ३. फ्याँक्ने वा हुत्याउने क्रियाप्रक्रिया।
प्रक्षेपक- --- वि. --- कुनै मूल रचनामा पछिबाट केही थप्ने; घुसाउने (व्यक्ति); प्रक्षेप्ता।
प्रक्षेपण- --- ना. --- १. अन्तरिक्षयान, भूउपग्रह आदिलाई अन्तरिक्षमा पठाउने कार्य; प्रक्षेप। २. फाल्ने, हाल्ने, माथिबाट मिलाउने, मूल्य आदि निर्धारण गर्ने काम।
प्रक्षेपास्त्र- --- ना. --- विनाशक आणविक हातहतियार राखेर टाढा-टाढासम्म ताकेको ठाउँमा प्रहार गर्ने अस्त्र; दूरभेदी अस्त्र; क्षेप्यास्त्र।
प्रक्षेप्यास्त्र --- ना. --- १. प्रक्षेपास्त्र; घुयँत्रो हतियार। २. घुयँत्रो।
```
-------------------

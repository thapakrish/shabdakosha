-------------------
```
प्राधिकृत --- ना. [सं.] --- १. प्राधिकारी। वि. २. अख्तियार पाएको।
प्राधिकृत अभिकर्ता- --- ना. --- प्रतिनिधिस्वरूप काम गर्नका निम्ति विधिवत् वा कानुनी तवरबाट अधिकार पाएको अभिकर्ता।
प्राध्यापक- --- ना. [सं.] --- १. विश्वविद्यालयअन्तर्गतका क्याम्पस वा महाविद्यालयमा प्राध्यापन गर्ने विशिष्ट श्रेणीको अध्यापक; प्रोफेसर। २. क्याम्पस आदिमा पढाउने कुनै पनि श्रेणीको शिक्षक (सामान्य अर्थमा)।
प्राध्यापन- --- ना. [सं.] --- विश्वविद्यालयीय वा उच्च शिक्षासम्बन्धी विषयहरू पढाउने कार्य।
प्रान्त- --- ना. [सं.] --- १. कुनै देशको एक ठुलो भाग; प्रदेश। २. अनेक जिल्लाहरू मिलाएर बनाइएको वा प्रशासनिक सुविधाअनुसार तोकिएको क्षेत्र । ३. सङ्घात्मक संविधान भएका देशको स्थानीय प्रशासनका अधीनमा रहेको कुनै पनि एकाइ। ४. अङ्ग; भाग।
प्रान्तर- --- ना. [सं.] --- १. दुई स्थान वा समयका बिचमा रहेको लामो ठुलो व्यवधान वा अन्तर। २. वनजङ्गल; तरी।
प्रान्तिक- --- वि. [सं.] --- १. प्रान्तसम्बन्धी; प्रान्तको; प्रान्तीय। २. आङ्गिक।
प्रान्तीय- --- वि. [सं.] --- प्रान्तसम्बन्धी; प्रान्तको।
प्रान्तीयता- --- ना. --- केन्द्रप्रति अनास्थावान् वा कम आस्थावान् रही प्रान्तप्रति पूरै वा धेरै आस्थावान् हुने पृथक्तावादी गुण वा नीति; प्रादेशिकता।
प्रान्तीय सरकार- --- ना. --- सङ्घीय संविधानअनुसार केन्द्रीय सरकारका मातहतमा कुनै प्रान्तको शासनव्यवस्थाका निम्ति बनेको सरकार।
प्रापक- --- वि. [सं.] --- १. कसैले दिएको वा पठाएको वस्तु प्राप्त गर्ने; पाउने; प्राप्तिकर्ता। २. कुनै वस्तु एक ठाउँबाट अर्का ठाउँमा पुऱ्याउने। ३. प्राप्त गराउने; प्रापयिता।
प्रापण- --- ना. [सं.] --- १. पाउने काम; प्राप्त गर्ने क्रिया वा प्रक्रिया। २. प्राप्त गराउने क्रिया एवं प्रक्रिया; उपलब्ध गराउने काम। ३. पुऱ्याउने कार्य।
प्रापणीय- --- वि. --- १. प्राप्त गर्न योग्य; प्राप्त हुनुपर्ने; प्राप्तव्य । २. पुऱ्याउन लायक।
प्रापयिता- --- वि. [सं.] --- १. प्राप्त गर्ने; पाउने। २. प्राप्त गराउने; पुऱ्याउने।
प्राप्त- --- वि. [सं.] --- १. भेटेको; भेट्टाइएको; मिलेको; पाएको; उपलब्ध। २. आइपुगेको; उपस्थित।
प्राप्तकर्ता --- ना. --- प्राप्त गर्ने व्यक्ति; प्राप्तिकर्ता।
प्राप्तकाल- --- वि. --- १. समय-सुहाउँदो; बेलाअनुसारको। ना. २. उचित समय; उपयुक्त अवसर वा मौका।
प्राप्त मनोरथ- --- वि. --- इच्छापूर्ण भएको; इच्छा पुगेको; सन्तुष्ट।
प्राप्त यौवन- --- वि. --- युवा अवस्थामा पुगेको; नौजवान; तन्नेरी उमेरको।
प्राप्तव्य- --- वि. [सं.] --- पाउनुपर्ने; पाउन लायक; प्राप्त गर्न योग्य।
प्राप्ताङ्क- --- ना. [सं.] --- परीक्षामा निर्धारित पूर्णाङ्कअनुसार परीक्षार्थीले प्राप्त गरेको अङ्क वा नम्बर।
प्राप्ताङ्क तालिका- --- ना. --- प्राप्त भएका अङ्कहरू क्रमबद्ध रूपमा लेखेर राखिने फाराम।
प्रारब्ध --- ना. ---
प्राप्ताङ्क सूची- --- ना. --- प्राप्त भएका अङ्कहरू क्रमबद्ध रूपमा लेखिएको सूची।
प्राप्ताधिकार- --- ना. [सं.] --- १. कुनै विशिष्ट व्यक्तिले प्राप्त गरेको विशेष किसिमको अधिकार; कुनै व्यक्ति, वर्ग, संस्था आदिलाई विशेष कारण वा स्थितिले गर्दा प्रदान गरिएको विशेष अधिकार वा सुविधा। वि. २. अख्तियारप्राप्त; अख्तियारवाला।
प्राप्ति- --- ना. [सं.] --- १. प्राप्त हुने क्रिया; पाउने काम। २. फायदा; लाभ; उपलब्धि। ३. कुनै वस्तु आइपुग्ने वा हात पर्ने क्रिया। ४. आठ प्रकारका ऐश्वर्य वा आठ सिद्धिमध्ये एक।
प्राप्तिकर्ता --- ना. --- कुनै वस्तु वा विषय प्राप्त गर्ने व्यक्ति; प्राप्तकर्ता।
प्राप्य- --- वि. [सं.] --- १. पाउन सकिने; प्राप्त गर्न योग्य। २. पाइने; पाउनुपर्ने।
प्राप्यक- --- ना. [सं.] --- मालसामान बेचेको बेहोरा र परेको मोल जनाएको पत्र; मालसामान खरिदबिक्री गरेबापत दिनेलिने बिल।
प्राबल्य- --- ना. [सं.] --- बलियोपना; दरिलो अवस्था; प्रबलता।
प्रामाणिक- --- वि. [सं.] --- १. कुनै विशेष कार्यसिद्धिका निम्ति प्रमाण मान्न सकिने; प्रमाणबाट सिद्ध भएको; सबुतबाट ठहरिएको। २. ठिक; सत्य। ३. प्रमाणसम्बन्धी; प्रमाण भएको। ४. कानुनले प्रमाणित गरेको वा मान्यताप्राप्त (कुरा, ग्रन्थ, नाप, तौल आदि)।
प्रामाणिक समय- --- ना. --- देशको केन्द्रीय मध्याह्नरेखाको आधारमा निकालिएको मुख्य समय।
प्रायः/प्राय- --- वि. [सं.] --- १. समस्त शब्दको उत्तरपदका रूपमा रहेर तुल्य वा समान अर्थ बुझाउने शब्द (जस्तै- नष्टप्राय, कष्टप्राय)। ना. २. मृत्यु; मरण। ३. कुनै कार्यसिद्धिका निम्ति अनशन बस्ने क्रिया। ४. सबभन्दा ठुलो अंश वा भाग। ५. आधिक्य; विपुलता। ६. जीवनको अवस्था। क्रि.वि. ७. धेरै मात्रामा; धेरैजसो; अक्सर; पुग-नपुग झन्डै।
प्रायद्वीप --- ना. --- तीनतिर पानीले घेरिएको स्थलभाग; प्रायःद्वीप; प्रायोद्वीप।
प्रायशः- --- क्रि.वि. --- प्रायः।
प्रायश्चित्त- --- ना. [सं.] --- १. गरेका पाप वा अपराधको दोष मेट्नका निम्ति गरिने शास्त्रविहित धार्मिक कृत्य; आफूले ठुलो पाप वा अपराध गरेबापत भएको मानसिक उत्पीडनबाट मुक्त हुन गरिने कुनै कठोर वा विशेष प्रकारको कार्य। २. भुल गरेबापत बदलामा गरिने कुनै पनि क्षतिपूरक कार्य।
प्रायश्चित्ती- --- वि. --- प्रायश्चित्त गर्ने।
प्रायोजक- --- वि. --- प्रायोजन गर्ने व्यक्ति वा संस्था।
प्रायोजन- --- ना. --- अन्य संस्था वा व्यक्तिका कार्यक्रम सञ्चालनमा आर्थिक आदि दायित्व वहन गर्ने प्रक्रिया।
प्रायोगिक --- वि. [सं.] --- १. प्रयोग गरिने। २. प्रयोगसम्बन्धी; प्रयोगको। ३. क्रियात्मक; व्यावहारिक। ४. प्रयोगबाट प्राप्त हुने।
प्रारब्ध- --- वि. [सं.] --- १. कुनै कार्यविशेषको आरम्भ गरिएको; थालिएको; आरब्ध। ना. २. भाग्य; किस्मत। ३. पूर्वजन्मको मानिने कर्मको फल।
प्रारब्धी- --- वि. --- प्रारब्ध भएको; राम्रो भाग्य भएको; भाग्यवान्।
प्रारम्भ- --- ना. [सं.] --- कुनै कार्यविशेषको आरम्भ; सुरु; थालनी; श्रीगणेश।
प्रारम्भिक- --- वि. --- १. प्रारम्भ-सम्बन्धी; प्रारम्भको; सुरुको। २. प्रारम्भमा हुने, गरिने वा गर्नुपर्ने (अवस्था, कार्य, योजना इ.)।
प्रारूप --- ना. [सं. प्राग्+रूप] --- १. पहिलो रूप; पहिले भएको रूप। २. खेस्रा; मस्यौदा। ३. कुनै कार्यका निम्ति तयार पारिएको प्रारम्भिक रूपरेखा।
प्रारूपकार- --- ना. --- प्रारूप वा मस्यौदा तयार पार्ने व्यक्ति ।
प्रारूपण- --- ना. --- प्रारूपको निर्माण।
प्रारूपीकरण- --- ना. --- कुनै कार्यक्रमको परिणामलाई अनुमान वा अडकल काट्न सकिने खालको प्रारम्भिक ढाँचा तयार गर्ने क्रिया एवं प्रक्रिया।
प्रार्थक- --- वि. [सं.] --- १. कुनै इष्टसिद्धिका निम्ति प्रार्थना गर्ने; प्रार्थयिता; प्रार्थी; याचक। ना. २. प्रार्थना गर्ने व्यक्ति। ३. कन्या माग्ने व्यक्ति। ४. वर। ५. दर्खास्त दिने व्यक्ति; निवेदक; आवेदक।
प्रार्थना- --- ना. [सं.] --- १. कसैसित केही कुरा माग्ने क्रिया; याचना। २. नम्र निवेदन; बिन्तीभाउ । ३. ईश्वरको पुकार; वन्दना। ४. विशिष्ट व्यक्तिप्रति गरिने अभिवादन।
प्रार्थना पत्र- --- ना. --- कुनै किसिमको प्रार्थना लेखिएको पत्र; निवेदन; आवेदन; दर्खास्त ।
प्रार्थनीय- --- वि. [सं.] --- १. प्रार्थना गर्न योग्य; याचनीय। २. निवेदन गर्न लायक। ३. वन्दनीय।
प्रार्थयिता- --- वि. [सं.] --- १. प्रार्थना गर्ने; निवेदन गर्ने। २. वन्दना गर्ने; ईश्वरको पुकारा गर्ने। ३. याचक।
प्रार्थित- --- वि. [सं.] --- प्रार्थना गरिएको।
प्रार्थी- --- वि. [सं.] --- प्रार्थना गर्ने; प्रार्थयिता।
प्रार्थ्य- --- वि. [सं.] --- प्रार्थना गर्न योग्य; वन्दना गर्न लायक; याचना गर्न सकिने।
प्रालम्ब- --- वि. [सं.] --- १. कुनै वस्तुमा ल‌ट्किएको; झुन्डिएको। ना. २. लट्किएको वा झुन्डिएको वस्तु। ३. आड; अवलम्ब।
प्रालम्बिका - --- ना. --- साली वा पट्टामा लट्काएर पहिरने एक प्रकारको विभूषण। (यसलाई सालीमा झुन्ड्याउँदा छातीका बिचमा र पट्टामा लट्काउँदा बायाँ कमरमुनि पार्नुपर्छ)।
प्रालेख- --- ना. [सं.] --- आवश्यकताअनुसार पछि छाँटकाँट वा संशोधन गरिने गरी चाँडोचाँडो तयार गरिएको प्रस्ताव, योजना, विधेयक आदिको प्राथमिक रूप; मस्यौदा; खेस्रा।
प्रावार- --- ना. [सं.] --- कुमदेखि शरीरको पृष्ठभाग ढाकिई जमिनमा लत्रने गरी राजकीय पहिरनमाथि धारण गरिने विशेष प्रकारको पोसाक।
प्रावारक- --- ना. --- १. आङमा पूरा ढाकिने गरी ओढ्न हुने वस्त्र; पछ्‌यौरा। २. छोप्ने वस्त्र; आवरण।
प्राविधिक- --- वि. [सं.] --- १. कुनै किसिमको विज्ञान, शिल्पकला आदिसँग सम्बन्ध रहेको; प्रविधिसम्बन्धी। २. व्यावहारिक।
प्राविधिक कार्य- --- ना. --- विज्ञान आदि प्रविधिसम्बन्धी कार्य।
प्राविधिक सहयोग- --- ना. --- विज्ञान आदिका प्रविधि वा विशेष नियमका क्षेत्रमा गरिने सहयोग।
प्राविधिक सिप- --- ना. --- प्रविधिसम्बन्धी सिप वा ज्ञान।
प्राविधिज्ञ- --- ना. [सं.] --- कुनै किसिमको विज्ञान, कला, शिल्प, प्रयोग आदिसम्बन्धी ज्ञान भएको व्यक्ति; प्रविधि जान्ने व्यक्ति; शिल्पी।
प्राशन- --- ना. [सं.] --- १. प्रथम पटक अन्न खुवाउने क्रिया। २. खाने क्रिया; भोजन गर्ने काम; भोजन।
प्राश्निक- --- ना. [सं.] --- १. प्रश्न गर्ने व्यक्ति; प्रश्नकर्ता। २. परीक्षाका निम्ति प्रश्नपत्र बनाउने व्यक्ति; प्रश्ननिर्माता । वि. ३. प्रश्नसम्बन्धी। ४. प्रश्न बनाउनेवाला।
प्रासङ्गिक- --- वि. [सं.] --- १. प्रसङ्गसम्बन्धी; प्रसङ्गको। २. प्रसङ्ग मिलेको; प्रसङ्गप्राप्त। ३. मूल विषयसँग सम्बन्ध भएको। ४. चलिरहेको चर्चासँग मेल खाने।
प्रासङ्गिकता- --- ना. --- प्रासङ्गिक हुनाको गुण, विशेषता वा कार्य।
प्रासाद- --- ना. [सं.] --- १. राजाको दरबार; राजभवन। २. ठुलो दरबार; विशाल भवन। ३. देवालय; मन्दिर। ४. ठुला भवनको छत; कौसी; अट्टालिका।
प्रासादीय- --- वि. --- १. प्रासादसम्बन्धी । २. राजदरबारसम्बन्धी।
प्रासूतिक- --- वि. [सं.] --- प्रसूतिसम्बन्धी; प्रसवसम्बन्धी।
प्राहारिक- --- ना. [सं.] --- १. पहरा बस्ने व्यक्ति; पहरेदार; पाले। वि. २. प्रहरसम्बन्धी; प्रहरको।
प्राहह्न- --- ना. [सं.] --- दिनको पूर्व भाग; पूर्वाह्न।
प्रिन्टिङ- --- ना. [अङ्.] --- छाप्ने कार्य; छपाइ; मुद्रण।
प्रिन्सिपल --- ना. [अड्] --- १. स्कुल, कलेज वा महाविद्यालयको प्रधान शिक्षक; प्राचार्य; प्रधानाध्यापक। वि. २. मुख्य; प्रमुख।
प्रियंवद- --- वि. [सं.] --- सबैलाई प्यारो लाग्ने गरी मिठो बोल्ने, कसैलाई पनि कुराले रिझाउने; प्रियवादी; मिष्टभाषी।
प्रियंवदा- --- वि. --- सबैलाई प्यारो र सुन्दर लाग्ने गरी बोल्ने; मिष्टभाषिणी; मधुरभाषिणी; प्रियवादिनी (स्त्री)।
प्रिय- --- वि. [सं.] --- १. हृदयमा गहिरो प्रभाव परी माया बसेको; मन परेको; प्यारो। २. राम्रो; सुन्दर। ३. निको लाग्ने; जाती लाग्ने। ना. ४. स्वामी; पति। ५. प्रेमी; प्रेमिका।
प्रियकाङ्क्षी- --- वि. --- कुनै वस्तु, विषय एवं व्यक्तिप्रति भलो चिताउने; शुभाभिलाषी।
प्रियङ्कर- --- वि. --- १. सबैलाई मन पर्ने वा राम्रो लाग्ने काम गरिदिने; रिझाउन जान्ने। २. सबैले प्रिय मान्ने।
प्रियङ्करी- --- ना. --- १. सेतो कण्टकारी; ठुलो जातको बिही। २. बृहत् जीवन्ती। वि. ३. सबैलाई मन पर्ने वा प्यारो लाग्ने काम गरिदिने (स्त्री)।
प्रियजन- --- ना. --- प्रेमी।
प्रियतम- --- वि. [सं.] --- १. एकदम माया लाग्ने; धेरै प्रिय; ज्यादै गहिरो माया बसेको। ना. २. पोइ; स्वामी; पति; लोग्ने। ३. प्रेमी।
प्रियतमा --- वि. --- १. ज्यादै प्यारी; ज्यादै गहिरो माया बसेकी। ना. २. पत्नी। ३. प्रेमिका।
प्रियता- --- ना. [सं.] --- १. प्रिय हुनाको भाव, गुण वा अवस्था (प्रायः समस्त पदका अन्तमा प्रयुक्त, जस्तै- जनप्रियता, लोकप्रियता इ.)। २. प्यारोपन; मनपराइ, हितैषिता। ३. प्रेम; माया।
```
-------------------

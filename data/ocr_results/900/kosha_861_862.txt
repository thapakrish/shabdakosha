-------------------
```
प्रहर्ष- --- ना. [सं.] --- मनोकामना पूरा भएर वा अरू त्यस्तै खुसियालीका कारणले गर्दा मनमा भएको ठुलो हर्ष; अत्यधिक प्रसन्नता; हार्दिक प्रफुल्लता।
प्रहर्षण- --- ना. --- १. मनमा भएको ठुलो हर्ष; अत्यधिक प्रसन्न हुने क्रिया एवं प्रक्रिया; हार्दिक प्रफुल्लता। २. हर्षबाट उत्पन्न भएको रोमाञ्च। ३. इच्छा पूर्ति हुँदा हुने हर्षोल्लासको स्थिति। ४. प्रयत्न नगरीकन अभीष्ट सिद्धि भएको वर्णन गर्दा हुने एक अर्थाल‌ङ्कार।
प्रहर्षिणी- --- ना. --- भगण, नगण, जगण, रगण तथा एक गुरु भएको अतिजगती छन्दको एक भेद।
प्रहर्षित- --- वि. --- १. अत्यन्त हर्षित; अतिप्रसन्न। २. अत्यन्त रोमाञ्चित; ज्यादै पुलकित ।
प्रहसन- --- ना. [सं.] --- १. ज्यादै ठुलो हाँसो; गद्गद स्वरले हाँसिएको हाँसो वा त्यसरी हाँसिने क्रियाप्रक्रिया। २. ठट्टा; दिल्लगी; ख्याल। ३. हास्यरस प्रधान भएको रूपकको एक भेद।
प्रहसित- --- वि. [सं.] --- १. खुबसित हाँसेको; ज्यादै हाँसेको। २. हाँसो गरिएको; परिहास गरिएको। ३. ठट्टा गरिएको; दिल्लगी गरिएको; ख्याल गरिएको।
प्रहार- --- ना. [सं.] --- १. लट्ठी, हतियार आदिको हनाइ, हिर्काइ वा ताडन; शस्त्रादिको आघात। २. मार्ने काम; हत्या; वध।
प्रहारक- --- वि. --- १. लट्ठी, हतियार आदिले हान्ने; प्रहार गर्ने; मार्ने (व्यक्ति)। ना. २. त्यस्तो प्रहार गर्ने साधन (लट्ठी, हतियार आदि)।
प्रहारकर्ता- --- वि. --- १. प्रहार गर्ने वा मार्ने काम गर्ने। ना. २. हानमार गर्ने व्यक्ति।
प्रहारी- --- वि. --- १. प्रहार गर्ने; हानमारको काम गर्ने; प्रहारक। २. आक्रमणकारी। ३. योद्धा; लडाकु।
प्रहार्य- --- वि. --- १. हतियार आदिले प्रहार गर्न योग्य; मार्न लायक। २. हरण गर्न योग्य; अपहरण गर्न लायक।
प्रहास- --- ना. [सं.] --- १. खित्का छाडेर हाँसिएको हाँसो; खितखिती। २. उपहास; हेलाँ। ३. निन्दा; तिरस्कार।
प्रहासक- --- वि. --- ज्यादै हँसाउने; खित्का छोडीछोडी हाँस्नुपर्ने स्थिति उत्पन्न गर्ने।
प्रहासी- --- वि. --- १. हाँस्दा खित्का छोड्ने वा प्रहास गर्ने। २. ठट्टा गर्ने; ख्याल गर्ने। ना. ३. नाटकमा हाँसो उत्पन्न गर्ने पात्र; विदूषक। ४. पुर्मुडे; ढँटुवारे।
प्रहृत- --- वि. [सं.] --- १. कसैमाथि हतियार आदिले हानिएको; आहत। २. हतियार आदि फ्याँकेर हानिएको; हतियार आदि हातबाट छोडेर हानिएको।
प्रहृष्ट- --- वि. [सं.] --- अति प्रसन्न; ज्यादै प्रफुल्ल; प्रमुदित; रमाएको; खुसी भएको (चित्त)।
प्रहेलिका- --- ना. [सं.] --- पहेली; अड्को।
प्रह्लाद- --- ना. [सं.] --- १. दैत्य भएर पनि आदित्यको वैष्णव धर्म मान्ने, हिरण्यकशिपुको कान्छो छोरो। २. ठुलो आनन्द वा प्रसन्नता। ३. प्रमोद; हर्ष; खुसी।
प्रहलादन- --- ना. --- १. खुसी पार्ने क्रिया वा प्रक्रिया; प्रसन्न तुल्याउने क्रिया वा प्रक्रिया; हर्षोल्लास गराउने क्रिया वा प्रक्रिया। वि. २. मनलाई प्रफुल्लित गराउने; खुसी दिलाउने; आनन्दित पार्ने; हर्षित गराउने।
प्रह्लादित- --- वि. --- प्रसन्न तुल्याइएको; खुसी गराइएको; हर्षित तुल्याइएको; आनन्दित गराइएको।
प्राइभेट- --- वि. [अड्.] --- सरकारी विभाग वा कुनै समूह अथवा संस्थासँग सम्बन्धित नरहेको; निजी; व्यक्तिगत; भित्रिया।
प्राइभेट कम्पनी- --- ना. --- कुनै सरकारी वा अर्धसरकारी सङ्घ एवं संस्थासँग सम्बन्ध नरहेको निजी वा व्यक्तिगत उद्यम; स्वकीय कारोबारसम्बन्धी स्थापना।
प्राइभेट फर्म- --- ना. --- सरकार वा कुनै सङ्घ-संस्थासँग सम्बन्धित नभई व्यक्ति वा व्यक्ति-समूहसँग सम्बन्ध रहेको उद्योगशाला; निजी उद्योगशाला।
प्राइभेट सेक्रेटरी- --- ना. --- निजी सचिव; पी. ए.।
प्राइममिनिस्टर- --- ना. [अङ्.] --- मन्त्रिमण्डल वा मन्त्रिपरिषद्‌को प्रमुख; प्रधानमन्त्री।
प्राइम मिनिस्टरी- --- ना. --- प्रधानमन्त्रित्व।
प्राइमर- --- ना. [अड्] --- १. कुनै पाठ्यवस्तु वा विषयको प्रारम्भ गर्नका लागि लेखिएको पुस्तक। २. प्राथमिक तहको पाठ्यपुस्तक।
प्राइमरी- --- वि. [अड्] --- १. प्रारम्भिक; प्राथमिक; सुरुको। ना. २. प्राथमिक पाठशाला।
प्राइमरी स्कुल- --- ना. --- प्राथमिक पाठशाला; प्राथमिक विद्यालय।
प्राक्- --- वि. [सं.] --- १. सबैभन्दा पहिलेको; सबैभन्दा अगाडिको (पूर्वपदका रूपमा समासमा मात्र प्रयोग हुने शब्द, जस्तै- प्राक्कथन, प्राक्कल्पना, प्राङ्मुख, प्रागैतिहासिक इ.)। २. अगिल्तिरको; सामुन्नेको। ३. पूर्वको; पूर्वीय।
प्राकार- --- ना. [सं.] --- १. सहर वा किल्ला आदिको सुरक्षाका निम्ति चारैतिर लगाइएको अग्लो पर्खाल; प्राचीर।
प्राकृत- --- वि. [सं.] --- १. प्रकृतिसम्बन्धी; प्रकृतिको; प्राकृतिक। २. संस्कार नगरिएको वा नभएको; असंस्कृत; कोरा। ३. अकृत्रिम; सहज; स्वाभाविक; सहजसाध्य। ४. सामान्य; साधारण; नैसर्गिक। ना. ५. संस्कृत भाषाको प्रचलनपछाडि जनसाधारणले लोकभाषाका रूपमा बोल्ने गरेको भाषा। ६. संस्कृत भाषाको प्रचलनभन्दा अगाडि वैदिक कालतिर लोकभाषाका रूपमा चलेको भाषा; कथ्यसंस्कृत (संस्कृतको प्रचलनपछि प्रचलनमा आएका प्राकृत भाषाका मुख्य भेदहरू सात छन्-मागधी, आवन्ती, प्राच्य, शौरसेनी, अर्द्धमागधी, वाहिलक र दाक्षिणात्य)।
प्राकृत पोखरा- --- ना. --- १. डाँडैडाँडा, नदीनाला, वनबगैंचा आदि प्रकृतिले रमाइलो रहेको ताल। २. गण्डकी अञ्चलको, कास्की जिल्ला वा पश्चिमाञ्चल क्षेत्रको सदर मुकाम पोखरालाई दिइएको एक संज्ञा। ३. सोही नामको एउटा काव्य।
प्राकृतिक- --- वि. [सं.] --- १. प्रकृतिसम्बन्धी; प्रकृतिको। २. सहज; स्वाभाविक; नैसर्गिक; अकृत्रिम । ३. प्रकृतिबाट उत्पन्न। ४. भौतिक; सांसारिक।
प्राकृतिक चिकित्सा- --- ना. --- प्राकृतिक साधन, कसरत, व्यायाम आदिबाट गरिने उपचार वा विधि।
प्राकृतिक चुनाउ- --- ना. --- डार्बिनको विकासवादअनुसार प्राणीले अस्तित्वका लागि खास प्रकारको प्राकृतिक वातावरण रोज्ने कार्य; एक जातिबाट भिन्न प्रजातिको विकास हुने एक कारण।
प्राकृतिक विकास- --- ना. --- १. प्रकृतिसँग सम्बन्धित विभिन्न सम्पदाको वृद्धि वा विस्तार गरिने वा हुने क्रिया। २. डार्बिनका अनुसार प्राकृतिक चुनाउले गर्दा प्राणीमा आउने प्रजातीय परिवर्तन।
प्राकृतिक विज्ञान- --- ना. --- १. प्रकृतिसँग सम्बन्धित कुरा वा प्रकृतिका विभिन्न तथ्य एवं सम्पदाको परिचय तथा विश्लेषण गर्ने शास्त्र। २. विशुद्ध विज्ञान (भौतिकी, रसायनशास्त्र, जीवशास्त्र, खगोलशास्त्र आदि)।
प्राकृतिक सन्तुलन- --- ना. --- जीवजन्तु र वनस्पतिका बिच सबैको सहअस्तित्वका लागि आवश्यक पर्ने प्राकृतिक स्रोत र साधनको समुचित उपभोगको अवस्था।
प्राक्कथन- --- ना. [सं.] --- कुनै पुस्तक वा ग्रन्थका आरम्भमा लेखिने भूमिका; प्रस्तावना; उपोद्घात; लेखकीय।
प्राक्कर्म- --- ना. [सं.] --- १. कुनै पनि कार्य, महाकार्य आदिका थालनीमा गरिने कर्म। २. बिहानै गरिने नित्यकर्म । ३. पूर्वजन्ममा गरिएको कार्य।
प्राक्कलन- --- ना. [सं.] --- १. पछि हुने सम्भावित खर्च वा लागतको पहिले नै गरिने अनुमान वा अड्कल। २. आयव्ययको प्रारूप।
प्राक्कल्पना- --- ना. [सं.] --- कुनै खासखास तथ्यहरूको सङ्कलनद्द्वारा प्राप्त हुने सत्यताको प्रतिपादनका निम्ति आरम्भमै गरिने परिणामको अनुमान; अनुकल्पना; शोधको सैद्धान्तिक आधार। हाइपोथेसिस (अड्.)।
प्राक्काल- --- ना. [सं.] --- १. धेरै पहिलेको समय; पूर्वकाल। २. प्राचीन समय। ३. सभ्यताको जन्म हुनुभन्दा पहिलेको समय; पुरातनकाल। ४. प्रागैतिहासिक समय।
प्राक्कालिक- --- वि. --- धेरै वर्षअगिको; पहिले भएको; प्राचीन; पुरानो; प्राक्कालीन।
प्राक्कालीन- --- वि. --- प्राक्कालिक।
प्राक्टिस- --- ना. [अड्] --- १. कुनै विषयमा गरिने अभ्यास; प्रयोग; रफत। २. डाक्टरले डिग्री हासिल गरिसिद्ध्याएपछि गरिने प्रायोगिक उपचार। ३. वकिल आदिले न्यायिक छलफल आदिमा वादी र प्रतिवादीको पक्ष लिएर अदालतमा बहस आदिमा भाग लिने पेसा।
प्राक्तन- --- वि. [सं.] --- १. पहिलेको; उहिले; आदिम; प्राचीन। २. पुरानो समयको; पुरानो।
प्रागैतिहासिक- --- वि. [सं.] --- इतिहासमा वर्णन गरिएको समयभन्दा पहिलेको; इतिहास लेखिनुभन्दा पहिलेको; क्रमबद्ध इतिहासभन्दा पूर्वकालको ।
प्राग्भाषिक- --- वि. [सं.] --- भाषाको उत्पत्ति हुनुभन्दा अघिको; भाषाको जन्म नहुँदैको; भाषाको उद्गमभन्दा पहिलेको।
प्राङ्गण- --- ना. [सं.] --- १. आँगन। २. सानो खालको ढोल वा ढोलकी।
प्राङ्गार- --- ना. [सं.] --- १. पत्थर कोइला, हीरा आदि अँगारधर्मी वस्तु; कार्बन। २. पातपतिङ्गरको सडेको रूप।
प्राङ्गार युग- --- ना. --- प्रा‌ङ्गारको सृष्टि भएको युग; आजभन्दा तिस करोड वर्षपहिले चलेको युग।
प्राङ्गारिक- --- वि. [सं.] --- १. प्रा‌ङ्गारसम्बन्धी । २. प्रा‌ङ्गार भइसकेपछिको ।
प्राङ्गारिक मल- --- ना. --- १. पातपतिङ्गर खाडलमा कुहाएर गाउँघरमै तयार गरिएको मल; घरेलु मल। २. मलका रूपमा प्रयोग गरिएको प्राङ्गार।
प्राङ्ग्याय- --- ना. [सं.] --- कुनै वादीप्रतिवादीका बिचमा परेका मुद्दाको निर्णय भइसकेपछि सोही अदालतमा तिनै वादीप्रतिवादीका बिचमा पुनः नयाँ मुद्दा पर्न गएमा अदालतले दिएको पहिलो निर्णय।
प्राचार्य- --- ना. [सं.] --- महाविद्यालय, विश्वविद्यालय आदिका प्रधान प्राध्यापक; कलेजका प्रशासक; प्रमुख प्राध्यापक; प्रिन्सिपल।
प्राची- --- ना. [सं.] --- पूर्व दिशा; पूर्व।
प्राचीन- --- वि. [सं.] --- १. धेरै दिन पहिलेको; पूर्वीय; पौरस्त्य। २. धेरै पुरानो; पुरातन। ३. धेरै पहिलेको समयमा बनेको, भएको वा रहेको।
प्राचीन आर्य शाखा- --- ना. --- १. भारोपेली भाषिक परिवारबाट छुट्टिएर आर्य-इरानी शाखामा विभक्त भइसकेपछि आर्य र इरानी उपशाखाहरूमध्ये आर्यको पहिलो हाँगो। २. भारतवर्षमा प्रवेश गर्ने आर्यहरूको पहिलो समूह; बाह्य आर्य।
प्राचीनता- --- ना. --- प्राचीन हुनाको भाव, गुण वा अवस्था; पुरानोपन; पुरातनता।
प्राचीन स्मारक- --- ना. --- १. ऐतिहासिक, पुरातात्त्विक वा कलात्मक महत्त्व का देवालय, भवन, सालिक, मूर्ति, चित्र, गुफा, ढुङ्गा, धातु, काठ, हस्तिहाड आदि तथा ताम्रपत्र, शिलापत्र, कनकपत्र, रजतपत्र, भोजपत्र, ताडपत्र आदि वस्तु र यस्ता वस्तुहरू रहेको ठाउँ। २. कलात्मक पुराना वस्तु वा सामग्री।
प्राचीन स्मारक संरक्षण ऐन- --- ना. --- पुरातात्त्विक वस्तुहरूको संरक्षण एवं संवर्द्धन गर्न र तिनलाई नियमित गर्नाका निम्ति तत्कालीन सरकारले २०१३ सालमा तयार गरेको ऐन।
प्राचीर- --- ना. [सं.] --- सहर, किल्ला आदि स्थलको सुरक्षाका निम्ति चारैतर्फ बनाइएको अग्लो पर्खाल; प्राकार।
प्राचुर्य- --- ना. [सं.] --- प्रचुर हुनाको भाव वा अवस्था; प्रचुरता।
प्राच्य- --- वि. [सं.] --- १. पूर्वको; पूर्वसम्बन्धी; पूर्वतिर रहेको वा भएको; पूर्वीय; पुर्बेली। २. पहिलेको; पुरानो; पुरातन। ३. सामुन्नेको अगिल्लो। ना. ४. संस्कृत भाषाको सबैभन्दा पूर्वमा बोलिने कथ्यरूप; मागधी आदि पूर्वीय प्राकृत भाषाहरूको पूर्वरूप।
प्राच्य संस्कृत- --- ना. --- प्राच्य (भाषा)।
प्राजापत्य- --- वि. [सं.] --- १. प्रजापतिसम्बन्धी; प्रजापतिको। २. प्रजापतिद्वारा उत्पन्न। ना. २. बाह्र दिनमा सम्पन्न हुने एक व्रत। ३. धर्मशास्त्रअनुसार आठ प्रकारका विवाहमध्ये एक। ४. प्रजापतिको पद, अधिकार वा अधिकार क्षेत्र।
प्राजापत्य विवाह- --- ना. --- बाबु वा अभिभावकले कन्यादान गरी शास्त्रोक्त विधिले गरिदिने विवाह; आठ प्रकारका विवाहमध्ये एक; ब्राह्मणविवाह।
```
-------------------

-------------------
```
फास्टो- --- ना. [सं. स्पृष्ट] --- १. छोइपासो। २. नचाहिँदो झमेला; झन्झट।
फाहा- --- ना. [फा] --- १. शोभाका निम्ति अत्तरका सिन्कामा फूलका आकृतिमा बेरिने, विभिन्न रङको कपासको डल्लो। २. पाउडर आदि घस्ने भुवा। ३. मुखमा घस्ने पाउडर। ४. गहनामा हीरा, माणिक आदिलाई चम्किलो पार्न जडिने वस्तु वा त्यसरी चम्किलो पार्ने काम।
फिंज- --- ना. [सं. फेन] --- पानीका ससाना थोपा वा फोकाहरूको समुदाय; पानीमा साबुन, सोडा आदि पर्दा निस्कने गाज।
फिंज्नु- --- स.क्रि. [सं. प्रसृ] --- १. खुम्चिएको वा सोहोरिएर थुप्रिएको वस्तुलाई तन्काएर पाँज्नु। २. नाउँ, कीर्ति, खबर वा पत्रपत्रिका आदिको व्यापक प्रचार गर्नु। ३. फैलाउनु; फिजाउनु।
फिँजाइ- --- ना. --- फिंज्ने वा फिँजाउने क्रियाप्रक्रिया।
फिँजाइनु- --- क.क्रि. --- फिंजिने पारिन; फैलाइनु।
फिंजाउनु- --- प्रे.क्रि. --- १. फिँज्ने पार्नु; फैलाउनु। स.क्रि. २. फिंज्नु; प्रचार गर्नु।
फिँजिनु- --- अ.क्रि. --- फिंजिने होइनु; फैलिनु।
फिई डिप्पी डेस- --- ना. [अड्.] --- विश्वप्रसिद्ध पहिलो हुलाकी; फारसी र एथेनियनबिच भएको इ. पू. ४९० तिरका लडाइँमा आफ्ना पक्षको विजयसन्देश बोकी दौडेर जाँदाजाँदै नगरद्वारमा पुग्नासाथ मर्ने इमान्दार एथेनियन सन्देशवाहक।
फिक- --- ना. [√ पिक] --- पान, खैनी, सुर्ती आदि खाएर थुकिने थुक; पिक।
फिकदानी- --- ना. --- थुक्ने भाँडो।
फिकदार- --- ना. [फिक+दार] --- राजाको फिकदानी साफ गर्ने आदि काम गर्ने नोकर।
फिकबिर्ता- --- ना. --- राजाको सेवा गर्ने फिकदार वा नोकरहरूलाई बकस भएको बिर्ता जग्गा।
फिका/फिक्का- --- वि. [प्रा. अपिक्का] --- १. स्वाद नपुगेको वा नभएको; खल्लो। २. उज्जर वा चहकिलो नभएको; हल्का (रङ) - ३. मधुरो; मलिन; अँध्यारो (मुख आदि) । ४. कम महत्त्वको; त्यति उपयोगी नभएको। ५. खिन्न; दिग्दार।
फिका चिया- --- ना. --- दुध वा चिनी नहालेको, नपुगेको अथवा चियाको रङ कम्ती भएको चिया।
फिक्री- --- ना. [अ. फिक्र] --- १. कुनै विषयप्रति भएको चिन्ता; सुर्ता। २. त्यस्तो विषयप्रतिको चासो; वास्ता; पर्वाह।
फिट्नु- --- स.क्रि. [प्रा. फेड्+नु] --- १. पग्लने वा घोलिने वस्तु पन्यालो पदार्थमा मिलाउनका निम्ति घुमाई-घुमाई हल्लाउनु; हुँडल्नु; फेट्नु। २. तास, गन्जिफा आदिका चाङका चक्कीलाई तलमाथि पार्नु; तलास्नु।
फिट- --- ना. [अड्] --- १. फुटको बहुवचन; फिट। २. फुट।
फिटकिरी- --- ना. --- कुनै सेता गेडा फ्याँक्ने र ती खोजेर ल्याउँदा खोस्न आउनेबाट बच्दै बुढी माउलाई दिने एक खेल।
फिटन- --- ना. --- हे. फिटिन।
फिटर- --- ना. [अङ्.] --- यन्त्र वा मिसिनका विभिन्न पुर्जा जडान गर्ने व्यक्ति।
फिटाइ- --- ना. [√ फिट्+आइ)] --- फिट्ने क्रिया वा प्रक्रिया।
फिटाइनु- --- क.क्रि. --- फिट्न लाइनु; फिट्ने पारिनु; फेटाइनु।
फिटाउनु- --- प्रे.क्रि. --- फिट्न लाउनु; फिट्ने पार्नु; फेटाउनु।
फिटिन- --- ना. [अङ्.] --- एक वा दुई घोडाले तान्ने टपवाला खुला र हल्का किसिमको चारपाङ्ग्रे बग्गी; फिटन।
फिटिनु- --- क.क्रि. [फिट्+इ+नु] --- फिट्ने काम गरिनु ।
फिट्किरी- --- ना. --- हे. फकिरी।
फिट्टा- --- वि. [√ फुट्टा] --- जहान-परिवार नभएको; फुट्टा; फुट्टो; ठिङ्गो; एक्लो।
फिट्टे- --- वि. --- फिट्टा।
फिड --- ना. [अङ्.] --- उन्नत जातका कुखुरालाई खुवाउन प्रयोग गरिने चारो।
फिडर प्यानल- --- ना. [अड्.] --- ट्रलीलाइनलाई विद्युत्शक्ति पूर्ति गर्ने एकाइ।
फितलो- --- वि. [प्रा. फिट्ट] --- १. दो नभएको; लुलो; दुर्बल। २. निर्धा; शिथिल; कमजोर।
फितिक्क- --- क्रि.वि. [अ.मू. फितिक्+क] --- १. गिलो वस्तु थोरै खस्ने गरी; फतक्क। २. कुनै वस्तु गलेर खोले हुने किसिमले।
फित्कौली- --- ना. [अ.मू. फुत्+क+औली] --- १. सानातिना ढुङ्गा, चट्याङ्ग्रा आदि हान्ने गुलेलीसरहको बाँसको कप्टेरो। २. फित्कौली हाने झै गरी खेलिने बालकहरूको एक खेल।
फित्तफीं- --- ना. [अ.मू. फित्+त+फीं] --- काइँयोका जस्ता लाम्चिला पात हुने एक किसिमको बोट; फलाँट। (केटाकेटीहरू यसको पात बेरेर बजाउने गर्छन्) ।
फित्ता- --- ना. [पोर्तु. फिता] --- चौडाइ कम भएको कपडा वा नाइलन आदिको लामो पट्टी; जुत्ता कस्ने डोरी।
फित्तावाल- --- वि. --- फित्ता कस्ने खालको; फित्ता लगाएको वा फित्ता बाँधिने (जुत्ता) ।
फित्ते - --- वि. [फित्ता+ए] --- फित्ताजस्तो; फित्ताको।
फित्ते जुका- --- ना. --- फित्ता जस्तै लामो तर टाउको सानो हुने, पुच्छरतिर ठुलो हुँदै गएको, जिउ थुप्रै खण्डमा विभाजित भएको र सो टुक्रिंदा अरू आफू जस्तै किरा तयार गर्न सक्ने परजीवी जुको।
फिनाइल- --- ना. --- हे. फिनेल।
फिनी- --- ना. [प्रा. फीणिया] --- १. नचिरेको पन्जाफीजस्तो एक प्रकारको बाटुलो रोटी। २. तृणासन।
फिनेल- --- ना. [अड्. फिनोएल] --- विषालु कीटाणुहरू नाश गर्ने, उत्कट गन्ध भएको एक प्रकारको औषधी; कीटनाशक दबाई विशेष; फिनाइल।
फिपी- --- ना. --- बेत, बाँस आदिका चोयाले बुनेको, एक प्रकारको बिर्कोवाल भाँडो; चोयाको डिब्बा।
फियो- --- ना. [सं. प्लीहा] --- शरीरमा पेटभित्र पाकस्थलीसँगै बायाँतर्फ हुने एक अवयव।
फिर्नु- --- अ.क्रि. [प्रा. फेरण+नु] --- १. गएको व्यक्ति वा पठाइएको वस्तु फिर्ता आउनु; फर्कनु। २. भइरहेको स्थितिमा परिवर्तन आउनु, सो स्थिति उल्टनु; बदलिनु। ३. घुमफिर गर्नु; डुल्नु। ४. मलमूत्रादि त्याग गर्नु।
फिरङ्ग- --- ना. [सं.] --- १. युरोप महादेश। २. गर्मीले वा वेश्यासँगका समागमबाट गुप्ताङ्गमा हुने एक रोग; भिरङ्गी।
फिरङ्गी- --- ना. --- १. फिरङ्ग महादेशको निवासी; अङ्ग्रेज; गोरा; युरोपियन। २. फिरङ्ग रोग लागेको व्यक्ति।
फिरन्ता- --- वि. [फिर्+अन्ता] --- १. स्थायी रूपले एकै ठाउँमा घरबार गरेर नबसी घुमीघुमी हिँड्ने; डुलुवा। ना. २. परदेशी; यात्री; घुमन्ता व्यक्ति। ३. जोगी; सन्न्यासी।
फिरन्ते- --- वि. --- फिरन्ता।
फिरफिर- --- क्रि.वि. [अ.मू. फिर्+अ. (द्वि.)] --- १. कागत, कपडा, पात आदि हावामा हलुको किसिमबाट हल्लने गरी; फरफर। २. फिरफिर गर्दै उड्ने पुतली जस्तो एक जातको किरो। ३. मन्द गतिले हावा चलिरहेर, सिरसिर।
फिरफिरी/फिरफिर्ती- --- क्रि.वि. --- अझ छिटो फिरफिर हुने गरी।
फिरफिरे- --- वि. --- १. हावामा हलुको तबरले हल्लने वा चल्ने। ना. २. हावाका वेगले घुम्ने कागत, पात, टिन आदिको पङ्खाका आकारको खेलौना। ४. लामाले असिना, पानी, हुरी आदि रोक्नका निम्ति ठाउँठाउँमा गाड्ने बाँसको पुतली। ५. ससाना चुच्चे पात हुने एक जातको बोट। ६. अग्लो चौडा भाला आकारका पात हुने, दाँती परेका किनारा हुने, तल्लो भाग सेतो रौँले ढाकिएको, पहेंलो फूल फुल्ने बोटविशेष।
फिराइ- --- ना. [√ फिर्(+आइ)] --- फिर्ने क्रिया वा प्रक्रिया।
फिराइनु- --- क.क्रि. --- १. फिर्न लाइनु; डुलाइनु; घुमाइनु। २. फर्काइनु।
फिराउनु- --- प्रे.क्रि. --- १. फिर्न लाउनु, डुलाउनु, घुमाउनु। २. फर्कन लाउनु। स.क्रि. ३. फिंजाउनु; फैलाउनु।
फिराद- --- ना. [फा. फरियदा] --- सम्बन्धित अदालत वा अधिकारीका समक्ष न्याय पाउन गरिने प्रार्थना; नालिस।
फिराद पत्र- --- ना. --- कानुनी कारबाईका निम्ति मर्का परेको कुरा लेखी वादी भएर अदालतमा दिइएको रीतपूर्वकको कागज; नालिसपत्र; इजहार।
फिरादी- --- वि. [फिराद+ई] --- फिराद गर्ने, नालिसवाला; उजुरबाजुर गर्ने।
फिरादी पत्र- --- ना. --- फिरादपत्र।
फिरिनु- --- अ.क्रि. [फिर्+इ+नु] --- १. फिर्ता आइनु; फर्किनु। २. डुलिनु; घुमिनु ।
फिरिस्त- --- ना. [अ. फहरिस्त] --- सम्बन्धित विषयवस्तु वा व्यक्तिहरूको नामावली, विवरण, फाँट आदि क्रमिक रूपमा अङ्कित गरिएको पुस्तिका वा पत्र; तालिका; सूचीपत्र।
फिरोजा- --- ना. [फा. फिरोज] --- हरियोहरियो पाराको निलो रङ हुने एक किसिमको बहुमूल्य रत्न; यूँ।
फिरौती- --- ना. [फिर्+औती] --- अपहरित व्यक्ति वा वस्तु फिर्ता गर्नुपर्दा माग गरिने रकम; त्यस्तो कुनै सर्त।
फिर्कनु- --- अ.क्रि. [√ फर्कनु] --- फर्कनु; फिर्नु।
फिर्काइ- --- ना. --- फिर्कने क्रिया वा प्रक्रिया।
फिर्काइनु- --- क.क्रि. --- फिर्कन लाइनु; फर्काइनु।
फिर्काउनु- --- प्रे.क्रि. --- फिर्कन लाउनु; फर्काउनु।
फिर्किनु- --- अ.क्रि. --- फिर्कने होइन; फर्किनु।
फिर्के --- ना. [फिर्के ए] --- १. घट्टको पुतली। २. दाल घोट्नका निम्ति बिंडमा ठोकेर वा गाँसेर बनाइएको काठ वा फलामको मधानीजस्तो चारचोसे साधन।
फिर्ता- --- ना. [फिर्ता] --- फर्कने वा फर्काउने काम; फिर्ती; फिराइ।
फिर्ती- --- वि. [फिर्ता+ई] --- फिर्ता आउने; फर्कने।
फिर्ती चिठी- --- ना. --- पाउने व्यक्तिको पत्तो नलागेर फेरि पठाउने व्यक्तिकै हातमा फर्किएर आएको चिठी।
फिर्ती चिठी केन्द्र- --- ना. --- पाउने व्यक्ति वा ठेगानाका गडबडीले टुङ्गो लाग्न नसकेका चिठीपत्रसम्बन्धी काम गर्ने हुलाककार्यालय।
फिर्ती डाँक- --- ना. --- तत्काल फर्कने डाँक वा चिठीपत्र।
फिर्ती रसिद- --- ना. --- रजिस्टरी आदि पठाइएको वस्तु सम्बन्धित व्यक्ति वा संस्थाले बुझेको प्रमाणस्वरूप फर्किएर आउने रसिद; पहुँच; प्राप्तिस्वीकार।
फिर्ती सवारी - --- ना. --- कुनै यात्राबाट फर्किने काम।
फिर- --- क्रि.वि. [अ.मू. फिर्+र] --- कागत, कपडा, पात आदि हलुको हावामा हल्लने गरी।
फिलखाना- --- ना. [फा. फीलखान] --- हात्ती बाँध्ने ठाउँ, हस्तिशाला; हात्तीसार।
फिलफिल- --- क्रि.वि. [अ.मू. फिल्+अ. (द्वि.)] --- सानो र पातलो वस्तु हावामा हल्लने गरी।
फिलफिली/फिलफिल्ती- --- क्रि.वि. --- फिलफिल।
फिलफिले- --- वि. --- १. हलुको किसिमबाट हल्लने। २. चिप्लो परेको।
फिलवान- --- ना. [फा. फीलवान] --- माहुते।
फिलाटिलिस्ट- --- वि. [अड्] --- १. हुलाक टिकटहरूको सङ्कलन गर्ने; टिकट-सङ्कलक। ना. २. फिलाटेलीसँग सम्बन्धित व्यक्ति।
फिलाटेलिक- --- ना. --- हुलाकटिकटको सङ्कलनसम्बन्धी काम; टिकटहरूको सङ्ग्रह गर्ने क्रिया।
फिलाटेली- --- ना. --- हुलाकटिकटको सङ्कलन; टिकटसङ्कलन गर्ने काम।
फिलिङ्गी- --- वि. [सं. फिरङ्गी] --- आँखा तथा कपाल कैलो र जिउ गोरो भएकी; कैली, गोरी (स्त्री); मीम।
फिलिङ्गे- --- ना. [फिलिङ्गो+ए] --- फिलिङ्गो भएको; फिलुङ्गे।
फिलिङ्गे बाँस- --- ना. --- एक जातको बाँस।
फिलिङ्गो --- ना. [सं. स्फुलिङ्ग] --- काठ वा दाउरा बलेको झर्भराउँदो आगो; बल्दो अँगार वा कोइला।
फिलुङ्गे- --- ना. [फिलुङ्गो+ए] --- १. हरिया पातमा अरू रङका थोप्लाथोप्ली हुने एक प्रकारको झार। २. कमला र खोक्रा डाँठ हुने, पहेंलो फूल फुल्ने र सयपत्री फूलका जस्ता बीज हुने तथा त्यसको तेल पेलिने, कुटेर वा धुलो पारेर अचारसमेत खान हुने बाली।
फिलुङ्गे झार- --- ना. --- फिलुङ्गे।
फिलुङ्गे फूल- --- ना. --- फिलुङ्गेका जस्ता पातला पत्र भएका फूल फुल्ने एक जातको फूल।
फिलो- --- ना. [सं. स्फिक] --- १. चाकका दुईतिरका चक्का वा मांसपिण्ड। २. खुट्टाका पछाडिपट्टि जोर्नीमा रहेका भुक्क उठेका दुईतिरका
```
-------------------

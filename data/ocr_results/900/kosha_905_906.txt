-------------------
```
बताहा ---   --- हावाको जोड पुऱ्याएर जो भएको धुलोमुलो हटाइएको; बताइएको (धान आदि)।
बताहा- --- वि. [सं. वार्ता+आहा] --- नचाहिँदा कुरा धेरै गर्ने; बतासे।
बताही --- वि. --- नचाहिँदा कुरा गर्ने; बढ्‌ता कुरा गर्ने (स्त्री)।
बतिया- --- ना. [प्रा. बत्ति] --- बर्खामासमा सापट वा पैंचो लिएको अन्न; त्यस्तो अनाजको सापटी वा पैंचो।
बतिया- --- ना. --- छानो उधारेको पुरानो खर, पराल आदि।
बतिलो- --- ना. [सं. वात+इलो] --- १. फूल झरिनसकेको फल; फूलसँगैको फल; चिचिलो। २. दुधमुखे बालक।
बतुरिनु- --- अ.क्रि. [बतुरो+इ+नु] --- बतुरो हुनु; नचाहिँदो कुरामा गन्थनिनु; फाँकिनु ।
बतुरे/बतुरो --- वि. [बतुरो+ए],[बात+उरो] --- धेरै कुरा गर्ने बानी भएको; कुरौटे। स्त्री. बतुरी; फतौरी।
बतौरे/बतौरो --- वि. [बतौरो+ऐ,[बात+औरो] --- फतौरो; धेरै कुरा गर्ने; बतुरो। स्त्री. बतौरी।
बत्ता- --- ना. [सं. वट] --- खल, सिलौटो आदिमा औषधी, मसला आदि पिँध्ने पत्थर वा फलामको साधन; लोहोरो; पिस्ता।
बत्ताइ- --- ना. [√ बत्ताउ (+आइ)] --- बत्ताउने क्रिया वा प्रक्रिया।
बत्ताइनु- --- क.क्रि. --- बत्ताउने काम गरिनु।
बत्ताउनु- --- अ.क्रि. [सं. वात+आउ+नु] --- १. हावाका साथै उडेर जानु; बतासिनु। २. अत्तोपत्तो नहुनु; बेपत्ता हुनु। ३. गएका ठाउँबाट नफर्कनु; गएको गयै हुनु; उताको उतै रहनु। स.क्रि. ४. हे. बताउनु२।
बत्तिनु- --- अ.क्रि. [सं. वात+इ+नु] --- १. वेगले हाँकिनु; वेगले जानु वा उड्नु। २. हावा लागेर पोगटा, भुस, धुलोमुलो आदि उड्ने काम होइनु ।
बत्तिस- --- ना. [सं. द्वात्रिंशत्] --- १. तिस र दुईको योगबाट बन्ने सङ्ख्या; ३२-को अङ्क। वि. २. तिस र दुईका योगसङ्ख्याको।
बत्तिसदन्त- --- ना. --- बत्तिसवटा दाँत; परिपक्वताको चिह्न।
बत्तिसदन्ते- --- वि. --- बत्तिसवटा दाँत हुने; बोलेको कुरा पुग्ने वा पुऱ्याउने।
बत्तिसपुतला --- वि. --- नानाभाँती छलछामका कुरा।
बत्तिसपुतली- --- ना. --- रोचक आख्यान भएको प्राचीन पुस्तक।
बत्तिसपुतले --- वि. --- बत्तिसपुतला जोड्ने।
बत्तिस लक्षण- --- ना. --- विशिष्ट व्यक्तिहरूका शरीर तथा स्वभावमा हुने भनी प्रसिद्ध बत्तिसवटा शुभ लक्षण[(१) पद्मासनमा बस्ता वृत्ताकार आसन हुनु। (२) औंला लामालामा हुनु। (३) औंलाका कापमा छालाविशेष बढ्‌ता र औंला जोड्दा टम्म मिल्ने हुनु। (४) छाला नरम हुनु र वृद्धावस्थामा पनि युवाको जस्तो श्री हुनु। (५) सात प्रकारले शरीर सुवासित हुनु। (६) हरिणका जस्ता फिला हुनु। (७) गुप्ताङ्गहरू हात्तीका अण्डकोष जस्तै गुप्त रहनु। (८) शरीरको माथिल्लो भाग सिंहको जस्तै सलक्क परेको हुनु। (९) शरीरका विभिन्न अङ्ग सुगठित रहनु। (१०) काँध पुष्ट, चौडा र गोल हुनु। (११) पाखुरा राम्ररी फर्कने र तलसम्म पुग्ने हुनु। (१२) पाखुरा लामा हुनु। (१३) सम्पूर्ण शरीर तेजोमय वृत्तले युक्त हुनु। (१४) शङ्खसमान घाँटी हुनु। (१५) सोझो र सिंहको जस्तो चिउँडो हुनु। (१६) बत्तिस दाँत हुनु। (१७) उज्ज्वल र छिद्र नभएका दन्तपक्ति हुनु। (१८) स्वच्छ र परस्परमा मिलेका दाँत हुनु। (१९) बङ्गरा स्वच्छ र सुन्दर हुनु (२०) जिब्रो लामो हुनु। (२१) विभिन्न सूक्ष्मातिसूक्ष्म स्वाद लिने शक्ति हुनु। (२२) भँगेराको जस्तो स्वर हुनु। (२३) ब्रह्माको जस्तो मौलिक र ज्ञानपूर्ण वाणी हुनु। (२४) आँखीभौं साँढेका जस्ता र नीलकमलका रङका हुनु। (२५) दुई आँखीभौंका बिच कोमल रोमरेखा हुनु। (२६) पगरीजस्तो मिलेको र राम्रो कपाल हुनु। (२७) शुद्ध सुनजस्तो प्रदीप्त शरीर हुनु। (२८) प्रबल व्यक्तित्व हुनु। (२९) शरीरमा धेरै र परस्पर टाँसिएका नरम र दाहिनेतिर घुमेका रौं हुनु। (३०) नीलमणिजस्तो कालो र टल्कने केश हुनु। (३१) न्यग्रोध परिमण्डल हुनु र (३२) विष्णुको जस्तो दृढ स्वभाव हुनु ]
बत्तिस लच्छिन- --- ना. --- बत्तिस-लक्षण।
बत्तिसा- --- ना. --- १. बत्तिस प्रकारका जडीबुटी, मसला आदि मिलाएर बनाइएको, सुत्केरीलाई खुवाइने एक पौष्टिक औषधी। वि. २. धेरै किसिमका कुरा गर्न जान्ने; छत्तीसा; बित्पाते।
बत्तिसी- --- ना. --- बत्तिसवटा वस्तुको समूह, जस्तो- सिंहासन बत्तीसी (एक पुस्तकको नाउँ)।
बत्तिसे- --- वि. --- १. बत्तिस वर्षको उमेर भएको। २. बत्तिस दन्त हुने ३. बत्तिस लच्छिनले युक्त। ४. बत्तिसपुतले।
बत्तिसौं- --- वि. --- गणनाका क्रमले बत्तिस सङ्ख्यामा परेको; बत्तिसचाहिँ सङ्ख्याको।
बत्ती- --- ना. [सं. वर्तिका] --- १. घिउ-तेलमा भिजाएर बाल्नका निम्ति पिउरी कातेर वा धागो दोब्याएर बनाइएको सलेदो। २. लालटिन, लम्फा, कुपी आदिको सलेदो वा फित्ता। ३. दियो; दीप। ४. चिराक; मसाल। ५. बिजुली, मैनबत्ती, लालटिन आदि प्रकाश उत्पन्न गर्ने साधन। ६. बाँस फोरेर बनाइएको पातलो चिरो; भाटो (मैथि.)।
बत्तीचिरा- --- ना. --- चिरफारका काममा प्रयोग गरिने ज्यादै पातलो एक जातको कपडा।
बत्तीस- --- ना. --- हे. बत्तिस।
बत्तीसा --- ना. --- हे. बत्तिसा।
बत्तीसी- --- ना. --- हे. बत्तीसी।
बत्तीसे- --- वि. --- हे. बत्तिसे।
बत्तीसौं- --- वि. --- हे. बत्तिसौं।
बत्तु- --- ना. [√ कलाबत्तु] --- धागामा बेरिएको सुन, चाँदी आदिको मसिनो तार; धागामा बेरिएको एक किसिमको जरी।
बथन- --- ना. --- थेगो; रहनी।
बत्तिसमुजा- --- ना. उमेर, बल वा श्रमले अनुहार चाउरिएको स्थिति
बथानाइ- --- ना. --- बथान्ने क्रिया वा प्रक्रिया।
बथान्नु- --- अ.क्रि. [बथान+नु] --- १. पर्खेर बस्नु; ढुक्नु; प्रतीक्षा गर्नु। २. बथानमा मिलेर जानका निम्ति पर्खनु; साथी कुर्नु।
बथान- --- ना. [सं. अवस्थान] --- पशु वा पक्षीहरूको समूह; हाँच; बगाल; फौज।
बथानिनु- --- अ.क्रि. --- पर्खेर बसिनु; प्रतीक्षा गरिनु; बथान्ने काम गरिनु।
बयुवा- --- ना. [सं. वास्तुक] --- बेथेको साग।
बथ्याहा --- वि. [बाथ+याहा] --- बाथको रोग भएको; वात रोगले पीडित।
बद- --- ना. [फा.] --- १. खराब। २. कुनै शब्दका अगाडि लागेर खराबी वा भ्रष्टताको अर्थ बुझाउने एक विशेषणवाची शब्द (जस्तै- बदचलन, बदमास, बदनाम इ.)।
बदख्वाइँ ख्वाही- --- ना. --- अर्काको निन्दा वा अहित हुने कुरा; बदनामी; चियोचर्चा।
बदचलन- --- वि. --- खराब चालचलन वा आचरण भएको; दुराचारी; दुश्चरित्र ।
बदनाम- --- वि. --- सबैद्वारा ललकारिएको वा निन्दा गरिएको; कुख्यात।
बदनामी- --- ना. --- बदख्वाइँ; निन्दा; अपर्कीर्ति; कुख्याति।
बदनियत- --- वि. --- १. नियत खराब भएको; स्वार्थ तथा नीच विचारबाट अरूलाई धोका दिने वा बहकाउने मनसाय भएको; बेइमान; धोकेबाज। २. जानाजानी कर्तव्य वा करारसम्बन्धी दायित्व पूरा नगर्ने; दुराचारी; दुष्ट।
बदनियती- --- ना. --- बदनियत हुनाको भाव वा अवस्था; बेइमानी; धोकेबाजी।
बदमास --- वि. --- १. खराब कामबाट जीवननिर्वाह गर्ने; दुष्कर्मी। २. खराब चाल-चलन वा आचारविचारको; दुराचारी। ३. दुष्ट; दुश्चरित्र।
बदमासी- --- ना. --- १. बदमासको काम; दुष्कर्म; दुराचार। २. दुष्टता; दुर्वृत्ति; दुर्व्यसन। ३. व्यभिचार; दुश्चरित्रता।
बदर- --- वि. [फा.] --- १. सदर वा साँचो नठहरिएको; सदर नभएको; अस्वीकृत। २. कानुनी रूपमा कुनै प्रभाव नभएको वा रहन- मिल्न नआएको। ३. स्रेस्तामा सदरको उल्टो; खारिज; खारेज।
बदरिका- --- ना. [सं.] --- १. गङ्गाको उद्गमस्थान तथा छेउछाउको क्षेत्र। २. बयरको रुख वा त्यसको फल।
बदरिकाश्रम- --- ना. --- उत्तर भारतमा रहेको एक सुप्रसिद्ध हिन्दू तीर्थस्थल; चार धाममध्येको एक धाम।
बदरीनाथ/बदरीनारायण- --- ना. [सं.] --- १. बदरिकाश्रम नामको तीर्थ। २. बदरिकाश्रममा रहेका नारायणको मूर्ति।
बदल्नु- --- स.क्रि. [बदल+नु] --- १. एक थोकका सट्टामा अर्को थोक राख्नु; साटफेर गर्नु। २. कुनै काम एक ठाउँबाट अर्का ठाउँमा सार्नु; हेरफेर गर्नु; परिवर्तन गर्नु। ३. कुनै वस्तु यताको उता र उताको यता गर्नु; अदलबदल गर्नु। ४. उल्टाउनु।
बदल- --- ना. [अ. ] --- १. बदल्ने वा बदलिने काम; हेरफेर; परिवर्तन (जस्तो- अदलबदल; फेरबदल)। २. बोतल।
बदला- --- ना. [अ. बदल] --- १. एक वस्तुका सट्टामा अर्को वस्तु दिने काम; बदला-बदली; सट्टाभर्ना; क्षतिपूर्ति। २. सट्टापट्टा; साटफेर । ३. एक वस्तुका सट्टामा लिइएको अर्को वस्तु; हर्जानामा दिइएको माल वा रकम। ४. कसैले गरेका असल वा खराब कामका उत्तरमा अर्काले गर्ने त्यस्तै काम; प्रतिकार।
बदलाइ- --- ना. [√ बदल् (+आइ)] --- बदल्ने क्रिया वा प्रक्रिया।
बदलाइनु- --- क.क्रि. --- बदल्न लाइनु, बदल्ने पारिनु।
बदलाउनु- --- प्रे.क्रि. --- बदल्न लाउनु; बदल्ने पार्नु।
बदलिँदो --- वि. --- बदलिन लागेको; बदलिनै आँटेको।
बदलिनु- --- अ.क्रि. --- १. अदलबदल हुनु; हेरफेर हुनु। २. एक थोकको अर्को थोक हुनु; साटफेर हुनु। ३. उल्टापाल्टी हुनु, उल्टिनु । ४. हेरफेर होइनु ।
बदली- --- ना. [बादल+ई] --- फिँजिएर आकाश ढाकी बसेको बादल; हुस्से; घटा; घाम नलागेको स्थिति।
बदली- --- ना. [बदल+ई] --- १. बदल्ने काम; हेरफेर गर्ने काम; परिवर्तन। २. साटफेर; सट्टापट्टा।
बदाम- --- ना. [फा. बादाम] --- १. जरामा कोसाका रूपमा फल्ने, रातो पत्रले बेरिएको, सेतो दिउला हुने एक जातको फल; चिनियाँबदाम; बदम। २. आरुका बियाँका आकारको, दिउल स्वादिष्ट हुने र मसलाको रूपमा प्रयोग गरिने एक जातको फल; कागजी बदाम।
बदामी- --- ना. --- १. सेतो, पहेंलो, रातो र खैरो भाव मिसिएको रङ। वि. २. बदामको जस्तो रङ्गको।
बदामे- --- ना. वि. --- बदामी।
बदी- --- ना. [सं. बहुल-ब, दिन-दि = बदि] --- १. चान्द्रमासमा हुने कृष्ण पक्ष। २. बहुल पक्ष (कृष्णपक्ष) र दिनको छोटो रूप।
बदी- --- ना. [फा.] --- १. खराबी; कमसलपना। २. पाप; दुराचार। विप. नेकी।
बद्ध- --- वि. [सं.] --- १. बाँधिएको; कसिएको। २. सांसारिक बन्धनमा परेको। ३. नियमित; निर्धारित।
बद्धकोष्ठ- --- वि. --- कब्जियत भएको; कोष्ठबद्धताको रोग लागेको।
बद्धपरिकर- --- वि. --- कुनै काम गर्न तम्सिएको वा जुरमुराएको; कम्मर कसेको।
बद्धप्रतिज्ञ --- वि. --- प्रतिज्ञा गरेको; वचनबद्ध भएको।
बद्धमुष्टि- --- वि. --- साहो मुठी भएको; दिन नसक्ने; लोभी।
बद्धमूल- --- वि. --- दृढ रहेको; अटल; स्थिर।
बद्धराग- --- वि. --- अनुरक्त; आसक्त
बद्ध रूपिम- --- ना. --- स्वतन्त्र रूपले प्रयोग हुन नसक्ने र मूल रूपमा गाँसिएर मात्र प्रयोग हुने पूर्वसर्ग, परसर्ग आदि रूपखण्ड।
बद्धवैर- --- ना. --- मनमा रहेको इबी; पुरानो रिस।
बद्धाञ्जलि --- वि. --- कसैलाई सम्मान गर्न हात जोडेको; जम्लाहात गरेको।
बद्धानुराग --- वि. --- प्रेममा फसेको; अनुरक्त; आसक्त।
बद्री- --- ना. [सं. बदरी] --- बदरिका।
बद्रीधाम- --- ना. --- भारतको उत्तरखण्डमा रहेको एक प्रसिद्ध हिन्दू तीर्थस्थल; चार धाममध्ये एक धाम।
बद्रीनाथ --- ना. --- बदरीनाथ; शिव।
बद्लनु- --- स.क्रि. [बदल्नु] --- १. एक वस्तुका सट्टामा अर्को वस्तु राख्नु; साटफेर हुनु; बदल्नु। २. कामकुरोको हेरफेर हुनु, परिवर्तन हुनु। ३. उल्टनु।
बद्द्भाइ- --- ना. --- बद्लने क्रिया वा प्रक्रिया।
बलाइनु- --- क.क्रि. --- बद्लने पारिन; बद्द्धन लाइनु।
बद्लाउनु- --- प्रे.क्रि. --- बदल्न लगाउनु, बदल्ने पार्नु।
```
-------------------

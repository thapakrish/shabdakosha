-------------------
```
पेटाहा --- वि. [पेट+आहा] --- १. आफ्ना कुरा नभन्ने स्वभावको; पेटमा कुरा राख्न सक्ने; घुसघुसे। २. मुखले स्पष्ट केही नभने पनि अर्काको कुभलो चिताउने वा गर्न खोज्ने। ३. ठुलो पेट भएको; भुँडीवाल; मुँडे।
पेटिका- --- ना. [सं.] --- एक प्रकारको सानो सन्दुस।
पेटिया- --- ना. [पेट+इया] --- कुनै भारदार वा कुलीन व्यक्तिको परिवार जीवन धान्न असमर्थ भएमा जीवननिर्वाहका लागि दिइने सरकारी जग्गाजमिन; खुवाबिर्ता।
पेटी- --- ना. [सं.] --- १. एक प्रकारको सानो सन्दुस; सानो पेटारो; पेटारी; पेटिका। [सं. पट+ई] २. जगमा पानी नबसोस् भन्ने उद्देश्यले र गाराका सुरक्षाका लागि समेत घरका वरिपरि बलियोसँग बनाइएको आड; बलेनीभित्र उठाइएको डिल। ३. मानिसहरू पैदल हिँडून् भन्नाका लागि सडकका छेउमा केही अग्ला पारेर बनाएको डिल; फुटपाथ । [पेट+ई] ४. कमरमा बाँध्ने छाला आदिको फित्ता; कमरपेटी; कमरबन्दी। ५. पातलो, चेप्टो, बाक्लो वस्तु; फित्ता। ६. घर आदिको भित्तामा तल- माथि अलगअलग रङ लगाउँदा देखिने पाटा। ७. मिलका चक्कालाई इन्जिनसँग जोडी घुमाउने काममा प्रयोग गरिने साधन; मिलको फित्ता (अङ्. बेल्ट)।
पेटीकोट- --- ना. [अङ्.] --- शरीरका भित्रपट्टि लगाइने जामाजस्तो जनाना पोसाक ।
पेटीघर- --- ना. [पेटी+घर] --- गर्भनिरोधका निम्ति स्त्रीको गुप्ताङ्गमा राखिने वस्तु; टेपलुप्स; लुप।
पेटीवाल/पेटीवाला- --- वि. [पेटी+वाल/वाला] --- १. पेटी अड्‌काउने सुविधा भएको (प्यान्ट, फ्रक इ.)। २. कुनै पनि प्रकारको पेटी भएको। ३. पेटी लाएको वा बाँधेको।
पेटुवा/पेटु- --- वि. [पेट+उवा/ऊ] --- खुब खानुपर्ने; खन्चुवा; घिचासे; घिचुवा।
पेटे- --- वि. [पेट+ए] --- १. पेटको; पेटसम्बन्धी। २. पेटसम्म मात्र आइपुग्ने (लुगा आदि)।
पेटे कुरा- --- ना. --- गोप्य कुरा।
पेटेन्ट- --- ना. [अड्] --- १. कुनै नयाँ वस्तुको उत्पादन वा बिक्री गर्नका लागि सरकारद्वारा प्राप्त हुने एकाधिकारको स्वीकृति। वि. २. त्यस्तो एकाधिकार प्राप्त वा रजिस्टर्ड (वस्तु)।
पेटे भोटो- --- ना. [पेटे+भोटो] --- बाहुला, फेर आदि नभएको, कुममा तना बाँधिने बालकहरूले लगाउने लुगा।
पेट्रोम्याक्स- --- ना. [अङ्.] --- मैन्टोल; मैन्टुल ।
पेट्रोल- --- ना. [अड्] --- १. उज्यालोका निम्ति र मोटर तथा यन्त्र चलाउन आवश्यक शक्तिका लागि प्रयोग हुने, चट्टानहरूमा वा पानीका सतहमा पाइने, प्रशोधित खनिज तेल; यान्त्रिक उपकरण चलाउन जमिनभित्रबाट निकालिएको प्रशोधित तेल। २. सैनिक वा प्रहरीले यताउति घुमीघुमीकन दिने पहरा; गस्ती। ३. त्यसरी दिइने सैनिक वा प्रहरी-गस्ती।
पेटे पम्प --- ना. --- बिक्रीवितरणका लागि पम्पमा डिजेल, पेट्रोल आदि राखिएको स्थल।
पेट्रोलियम- --- ना. --- १. अप्रशोधित तेल। वि. २. खनिज, तेलसम्बन्धी।
पेठो- --- ना. [सं. पिष्ट] --- १. कुभिन्डाको भुजुरी आदि। २. कुभिन्डो।
पेडा- --- ना. [सं. पिण्डिक] --- भुटेको खुवामा चिनी मिलाई बनाइने थेप्चो र बाटुलो आकारको प्रसिद्ध मिठाई।
पेदू- --- वि. [सं. पद+ऊ] --- धेरै हिँडेर थाकेको।
पेनी- --- ना. [अड्.] --- कम दामको एक बेलाइती मुद्रा, पेन्स।
पेनी पोस्टेज- --- ना. --- १. बेलाइतमा पुरानो जमानामा एक पेनी तिरी चिठी पठाउने सुविधा। २. सो समयमा बेलाइतमा भएको एक हुलाकप्रणाली।
पेनु/पेनो- --- ना. [अड्. पियानो] --- मेचमा बसी दुई हातले बजाइने हारमोनियमजस्तो तार-बाजा।
पेन्चिस- --- ना. [अड्. प्लायर्स] --- कुनै वस्तुलाई समात्ने, समातेर तान्ने, कस्ने र सानातिना तार काट्ने सनासोका आकारको एक ज्याबल।
पेन्ट- --- ना. [अङ्.] --- कमरमुनिको अवयव र गोडा ढाक्ने सुरुवालजस्तो लुगा; पाइन्ट ।
पेन्टाग्राफ- --- ना. [अड्.] --- मूल नक्सा वा चित्र आदिका आधारमा ठुलो वा सानो आकारको प्रतिलिपि उतार्ने साधन।
पेन्सन- --- ना. [अड्.] --- विभिन्न सेवामा रहेका कर्मचारीहरूले निर्धारित समयसम्म अविच्छिन्न सेवा गरी विना खुन-खोट अवकाश प्राप्त गरेमा त्यस्ता कर्मचारीलाई सरकारबाट वा सम्बन्धित निकायबाट दिइने भत्ता; निवृत्तिभरण।
पेन्सनवाल- --- ना. --- पेन्सन वा निवृत्तिभरण पाउने गरी अवकाशप्राप्त कर्मचारी; निवृत्तिभरण पाउने व्यक्ति; पिन्सिने।
पेन्सिल --- ना. [अङ्.] --- सिलेटमा लेख्ने ढु‌ङ्गाको कलम; सिसाकलम; पिल्सिङ।
पेन्सिल हिल- --- ना. --- आइमाईले प्रयोग गर्ने चप्पल; अग्लो र तिखो खुरा हुने चप्पल ।
पेन्सिलिन- --- ना. [अड्. पेनिसिलिन] --- शरीरभित्र रोग पैदा गर्ने जीवाणुलाई नाश गर्ने एक प्रकारको औषधी।
पेपर- --- ना. [अड्] --- १. कागज; कागत। २. अखबार। ३. प्रश्नपत्र। ४. सुर्तीलाई कागतमा बेरी बनाइएको एक प्रकारको बिडी।
पेपरवेट- --- ना. --- कार्यालय आदिमा कागतपत्र नउडून् भनी थिचेर राख्ने सिसा, पत्थर आदिको गहुँगो साधन; थिचौटो; कागतढुङ्गी।
पेय- --- वि. [सं.] --- १. पिउन सकिने; पिउन हुने; पिउन लायकको। ना. २. पिइने (पानी आदि तरल) पदार्थ।
पेरुङ्गो- --- ना. [परिङ+ओ] --- लाम्चो, चेप्टो प्वाल वा आँखा भएको बाँसको चोयाको भाँडो; तामा, च्याउ, माछा, सुङ्गुरको पाठो आदि हाल्नका निम्ति प्रयोग हुने एक प्रसिद्ध वस्तु।
पेल्नु- --- स.क्रि. [सं. प्रेरण > प्रा. पेल्लण] --- १. कोल वा अन्य किसिमका यन्त्रलाई चारैतिर घुमाई वा थिची रस वा तेल निकाल्नु। २. कोल आदि यन्त्रले खुबसित निचोर्नु वा थिच्नु। ३. अँचेट्नु; घचेट्नु; ठेल्नु। ४. थिचोमिचो गर्नु; अरूको अधिकार मिच्ने काम गर्नु; बलप्रयोग गर्नु। ५. नटेर्नु।
पेला- --- ना. --- कुनै काम चाँडो गराउनाका निम्ति गरिने आग्रह वा प्रेरणा; ताकिता; हुटहुटी।
पेलाइ- --- ना. --- पेल्ने वा पेलिने कार्य वा कार्यप्रणाली।
पेलाइनु- --- क.क्रि. --- पेल्न लगाइनु।
पेलाउनु- --- प्रे.क्रि. --- पेल्न लगाउनु।
पेलाहट- --- ना. --- पेलाइ।
पेलाहा- --- वि. --- पेल्ने स्वभाव भएको; पेल्ने खालको।
पेलिनु- --- अ.क्रि. --- पेलाइमा पर्नु। क.क्रि. पेलिएको पारिनु।
पेलुवा- --- वि. --- १. तामा, पित्तल आदि धातुलाई पेलेर बनाइएको (पाता)। २. तामा आदिको पेलुवा पाताबाट बनाइएको (भाँडो)। ३. पेलाहा।
पेवा- --- ना. [सं. प्राप्य] --- १ लोग्ने, लोग्नेपट्टिका अंसियार, घरतर्फका अरू नातेदार वा इष्टमित्रले मन्जुरीको लिखत गरिदिएको र त्यसबाट बढेबढाएको वा माइतीले अथवा मावलीले दिएको धन; दाइजो। वि. २. निजी; व्यक्तिगत ।
पेशल- --- वि. [सं.] --- १. कमलो। २. सुन्दर। ३. चतुर; बाठो।
पेशि/पेशी- --- ना. [सं.] --- शरीरमा रहने मासुको लोतो; मासुको थुप्रो; मांसपिण्ड, मांसपेशी।
पेशीकोष- --- ना. --- चराचुरुङ्गीको फुल; अन्डा।
पेशीविकार- --- ना. --- शरीरको मांसपेशीमा हुने कुनै प्रकारको विकृति; मांसपेशी।
पेशीविज्ञान- --- ना. --- मांसपेशीको स्वरूप र संरचना तथा त्यसमा हुने रोगसम्बन्धी कुराको अध्ययन, विश्लेषण गर्ने विज्ञान; मांसपेशीसम्बन्धी विज्ञान।
पेषण- --- ना. [सं.] --- कुनै कुरालाई पिँधेर पिठो बनाउने काम; पिँध्ने काम; पिस्ने काम; चूर्ण वा धुलो बनाउने क्रिया।
पेषणी- --- ना. --- नुन आदि पिँध्ने साधन (सिलौटो, लोहोरो आदि)
पेस्नु- --- स.क्रि. [सं. पेषण/फा. पेश] --- १. पेस गर्नु; प्रस्तुत गर्नु; दाखिल गर्नु। २. हुलाकबाट पठाउनु।
पेस- --- ना. [फा. पेश] --- १. कुनै व्यक्ति वा अड्डाअदालतका समक्ष कुनै कागजपत्र आदि प्रस्तुत गर्ने काम; अगिल्तिर ल्याउने काम; उपस्थित गर्ने काम। २. जाहेर गर्ने काम; जाहेरी। वि. ३. पेस गरिएको।
पेसा- --- ना. [फा. पेशा] --- जीवनयापनका निम्ति अँगालिएको मुख्य काम; जीविकाका निम्ति गरिने काम; इलम, व्यवसाय वा उद्योग; उद्यम; धन्दा।
पेसाइ- --- ना. [√ पेस् (+आइ)] --- पेसगराइ।
पेसाइनु- --- क.क्रि. --- पेस गराइनु; पेस्न लाइनु।
पेसाउनु- --- प्रे.क्रि. --- पेस गराउनु, पेस्न लाउनु।
पेसामूलक --- वि. --- पेसालाई मूल कुरा मान्ने खालको; व्यवसायप्रधान।
पेसावाल- --- वि. [फा. पेशा+वाले] --- पेसेवर, पेसेवार।
पैंतीस --- पैतीस
काम; प्रस्तुतीकरण; अभिमुखीकरण; सम्मुखीकरण।
पेसुवा- --- वि. [पेस+उवा] --- १. पेस गरिएको। २. जबर्जस्तीसँग जिउमा लगाइएको; भिडाइएको। ३. बलजफतीसँग समावेश; प्रवेश वा सम्मिलित गरे-गराइएको।
पेसेवर/पेसेवार- --- वि. [फा. पेशेवर] --- कुनै पेसामा लागेको; कुनै कामलाई पेसाका रूपमा अँगाल्ने; कुनै व्यवसायमा संलग्न; व्यावसायिक।
पेस्की- --- ना. [फा. पेश्की] --- १. कसैलाई कुनै काम गर्न लगाउँदा वा कुनै वस्तु किन्न निश्चय गर्दा अग्रिम रूपमा दिइने पारिश्रमिक वा मूल्यको केही अंश; अग्रिम भुक्तानी; अग्रिम रकम; बैना। २. नियमित कर्मचारीका रूपमा वा अन्य प्रकारले काम गर्ने व्यक्तिलाई निर्धारित समयभन्दा पहिले वा काम सकिनुभन्दा पहिले उसले पछि पाउने तलब वा पारिश्रमिकको अङ्कबाट कट्टा गर्ने सर्तमा दिइने अग्रिम रकम। ३. बसेको वा भएको ठाउँभन्दा अन्यत्र भ्रमणमा जाँदा प्रस्थान गर्नुभन्दा पहिले पठाइने मालसामान, कर्मचारी आदि।
पेस्की खर्च- --- ना. --- पछि काम परेका बेलामा खर्च गर्नका निम्ति पहिले नै छुट्ट्याइएको वा दिइएको खर्च; पेस्कीका रूपमा स्वीकृत गरिएको खर्च।
पेस्केल- --- ना. [अङ्.] --- सरकारी वा गैरसरकारी सेवामा संलग्न कर्मचारीहरूले निर्धारित रूपमा पाउने तलबको परिमाण; कर्मचारीले तलबका रूपमा पाउने रकमको परिमाण; वेतनक्रम।
पेस्ट- --- ना. [अङ्.] --- सानो ट्युबमा राखिएको, दाँत माझ्ने वा अन्य वस्तु सफा गर्ने गिलो वस्तु।
पेस्ता- --- ना. [फा. पिस्तः] --- हरियो रङको साना दाना हुने खाने मसला।
पैंच- --- ना. [फा. पेच] --- फित्ता, बाकल आदिको सुइरो छिराउन छालामा प्वाल पार्ने, फुली भएको वा नभएको एक हतियार।
पैंचो- --- ना. --- दिनेलाई खाँचो परेका बेलामा वा सकेका बेलामा फिर्ता गर्ने गरी छरछिमेकीबाट कुनै वस्तु, धन, माल, श्रम आदि लिने काम; पछि फिर्ता गर्ने गरी कसैसँग लिने वा कसैलाई केही दिने काम; एँचोपैंचो; सापटी।
पैंडा- --- ना. [सं. पथिट (पथी. > प्रा. पहिड] --- बाटो; पथ।
पैंता- --- ना. [नेवा.] --- तामाको अन्दाजी तीन फिटजति लामो बाजा।
पैंतालिस- --- ना. [सं. पञ्चचत्वारिंशत्] --- १. चालिस र पाँचको जोडबाट बनेको सङ्ख्या; ४५-को अङ्क। वि. २. चालिस र पाँचको जोड बराबरको।
पैंतालिसौं- --- वि. --- पैंतालिसका सङ्ख्याको क्रम बुझाउने; क्रमअनुसार पैंतालिस सङ्ख्याको।
पैंतालीस- --- ना. --- हे. पैंतालिस।
पैंतालीसौं- --- वि. --- हे. पैंतालिसौं।
पैतिस- --- ना. [सं. पञ्चत्रिंशत्] --- १. तिस र पाँचको योगबाट बन्ने सङ्ख्या। वि. २. सो सङ्ख्या बराबरको।
पेसिनु- --- क.क्रि. [पेस्+इ+नु] --- १. पेस गरिनु । अ.क्रि. २. पेस हुनु।
पेसी- --- ना. [फा.] --- १. निर्णयका लागि अदालतसम्मुख मुद्दामामिला आदि प्रस्तुत गर्ने काम; अदालतमा सुनुवाइका लागि दिएको तारिखअनुसार मुद्दा छिन्न न्यायाधीशसमक्ष पेस गर्न लैजाने कार्य। २. कुनै कार्यालयका उच्चाधिकारी कुनै सेनाका अध्यक्ष वा सभामुख आदिका समक्ष कुनै समस्या वा प्रस्ताव लिखित रूपमा पेस गर्ने
पैंतीस - --- ना. --- हे. पैंतिस।
पैंतीसौं- --- पैतिसका सङ्ख्याको क्रम बुझाउने; क्रमअनुसार पैंतिस सङ्ख्याको।
```
-------------------

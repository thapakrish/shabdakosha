-------------------
```
प्रसिद्ध --- वि. --- पाएको; सबैलाई ज्ञान भएको वा सबैले जानेको; कहलिएको; विख्यात; प्रख्यात। २. सिँगारपटार गरिएको; साजसज्जा गरिएको; अलङ्कृत। ३. नाउँ चलेको; नामुद। ४. सर्वपरिचित
प्रसिद्ध सेवापदक- --- ना. --- दुई वर्ष अविच्छिन्न सेवा गर्ने शाही पाश्र्ववतीलाई प्रदान गर्ने उद्देश्यले २०२३ सालमा स्थापित एक पदक।
प्रसिद्धि- --- ना. --- राम्रो काम गरेबापत वा राम्रो गुण भएको आधारमा चलेको कसैको राम्रो नाम; कीर्ति; ख्याति; सुयश; यश; नामुदपन।
प्रसुप्त- --- वि. [सं.] --- १. मस्तसँग निदाएको; सुतेको; गाढा निद्रामा परेको। २. कुनै कार्य वा विषयप्रति निष्क्रिय रहेको; चेष्टारहित भएको; निष्क्रिय; निश्चेष्ट।
प्रसुप्ति- --- ना. --- १. गाढा निद्रा; मस्त सुताइ । २. निष्क्रिय ता; निश्चेष्टता।
प्रसूत- --- वि. [सं.] --- १. जन्म दिइएको; जन्माउने काम गरिएको। २. जन्मेको; पैदा भएको; उत्पन्न।
प्रसूता- --- ना. --- १. बालक जन्माएकी स्त्री; सुत्केरी। २. बाछो पाएको बस्तुभाउ; ब्याएको पशु।
प्रसूति- --- ना. [सं.] --- १. बालक जन्माउने क्रिया; प्रसव; सुत्केरो। २. जन्म; उत्पत्ति। ३. लालाबाला; सन्तान; सन्तति । ४. सुत्केरी; प्रसूता।
प्रसूतिका --- ना. --- हे. प्रसूता।
प्रसूति काल- --- ना. --- सुत्केरी हुने समय; बालक जन्मने समय; बच्चा पाउने समय।
प्रसूति गृह- --- ना. --- सुत्केरीले बालक जन्माउने घर; सुत्केरी बस्ने कोठो वा घर; प्रसवगृह।
प्रसूति ज्वर- --- ना. --- सुत्केरी हुने बेलाको पीडा एवं वेदनाले आउने ज्वरो।
प्रसूति वायु- --- ना. --- १. सुत्केरी हुने समयमा गर्भाशयभित्र उत्पन्न हुने वायु। २. सुत्केरी अवस्थामा पाचनप्रणालीमा बाधा पैदा हुन गई पेटबाट चल्ने वायु।
प्रसूति विज्ञान- --- ना. --- बच्चाकी आमा एवं बच्चालाई कुनै किसिमको पीडा नहुने किसिमले प्रसव गराउने कला वा विद्याको विवेचना भएको विज्ञान (गायनोकोलोजी)।
प्रसून- --- ना. [सं.] --- १. फक्रिएको कोपिलो; फूल। वि. २. जन्मेको; पैदा भएको।
प्रस्ट- --- वि. [सं. स्पष्ट] --- १. स्पष्ट; टड्कालो। २. छ्याङ।
प्रस्टिनु- --- अ.क्रि. --- प्रस्ट हुनु, छर्लङ्गिनु।
प्रस्ट्याइँ- --- ना. --- १. प्रस्ट हुने पन; स्पष्टता। २. स्पष्टीकरण।
प्रस्ट्याइ- --- ना. --- प्रस्टिने भाव, क्रिया वा प्रक्रिया।
प्रस्ट्याइनु- --- क.क्रि. --- प्रस्ट्याउने काम गरिनु, प्रस्ट पारिनु।
प्रस्ट्याउनु- --- स.क्रि. / प्रे.क्रि. --- प्रस्ट पार्नु; खुलस्त्याउनु।
प्रस्ट्याहट- --- ना. --- खुलस्त पार्ने कार्य; स्थिति वा किसिम; खुलस्त्याइँ।
प्रस्तर- --- ना. [सं.] --- १. फैलिएर रहेका विविध किसिमका ढुङ्गा; पत्थर; पाषाण। २. सुत्न वा बस्नका निम्ति ओछ्‌याइने ओछ्यान; बिछ्‌याउना। ३. फल, पात आदिको शय्या; पुष्पशय्या। ४. मैदान; समतल भूमि।
प्रस्तरण- --- ना. --- १. बिछ्‌याउना; ओछ्यान। २. आसन; बस्नौटो; आसनी।
प्रस्तार- --- ना. [सं.] --- १. व्यापक रूपमा चारैतिर फैलाउने काम; चारैतिर फिंजाउने क्रिया। २. राम्ररी ढाक्ने वस्तु; ढकना; झापन। ३. फूलपात आदिको शय्या। ४. बिछ्‌याउना; ओछ्यान; प्रस्तर। ५. मैदान; समतल भूमि । ६. छन्दशास्त्रअनुसार छन्दको भेद, सङ्ख्या र रूप थाहा पाउने एक क्रिया। ७. वाक्यको लय (इन्टोनेसन)।
प्रस्ताव- --- ना. [सं.] --- १. कुनै कार्य वा उद्देश्यका निम्ति उठाइएको प्रसङ्ग; प्रस्तुत गरिने वा गरिएको कुरो वा चर्चा; सुझाउ। २. कुनै कार्यको आरम्भ वा सम्पादनका निम्ति प्रस्तुत गरिएको विचार। ३. कुनै योजना, कार्यप्रणाली आदिका सम्बन्धमा सभा, समाज, समिति आदिमा स्वीकृतिका निम्ति राखिएको विचार। ४. कुनै ग्रन्थ, रचना आदिको भूमिका; प्रस्तावना।
प्रस्तावक- --- वि. / ना. --- १. कुनै कार्ययोजना, उद्देश्य आदिका निम्ति सभा, समाज आदिमा स्वीकृतिका निम्ति प्रस्ताव उपस्थित गर्ने (व्यक्ति); प्रस्तोता।
प्रस्तावन- --- ना. --- प्रस्ताव रखाइ; प्रस्तावको प्रस्तुति।
प्रस्तावना- --- १. --- कुनै कार्य, योजना, उद्देश्य आदि पूरा गर्ने सम्बन्धको आरम्भ। २. कुनै पुस्तक वा ग्रन्थको भूमिका; उपोद्घात; प्राक्कथन। ३. नाटकमा मुख्य कथाको अभिनय हुनुभन्दा पहिले सूत्रधार र नटीको कथोपकथनमार्फत वा अन्य कुनै उपायले नाटकबारे सङ्क्षिप्त वा सूक्ष्म रूपमा प्रकाश पारिने, नाटकको एक अवस्थाविशेष।
प्रस्तावित --- वि. --- १. प्रस्तावका रूपमा आएको; प्रस्तुत गरिएको; योजना गरिएको। २. सुरु गरिएको; आरम्भ गरिएको। ३. भनिएको; वर्णन गरिएको।
प्रस्तुत --- वि. [सं.] --- १. कुनै कार्यविशेषका निम्ति तयार रहेको; उद्यत। २. कुनै विचार, विमर्श, स्वीकृति वा कामका निम्ति पेस गरिएको; प्रस्तावित। ३. कुनै व्यक्ति, वस्तु वा विषयलाई उपस्थित गरिएको; हाजिर गराइएको। ४. तयार पारिएको; ठिक्क पारिएको; रिटिक्क। ५. भनिएको; कथित; उक्त। ६. स्तुति गरिएको; प्रशंसा गरिएको; प्रशंसित। ७. चर्चा उठाइएको वा चलाइएको; प्रासङ्गिक; सान्दर्भिक । ८. सुरु गरिएको; थालिएको; आरब्ध।
प्रस्तुताङ्कुर- --- ना. --- एउटा प्रस्तुत विषयमा गरिएको कुरो अर्को प्रस्तुत वस्तु वा विषयमा घट्ता हुने एक अर्थालङ्कार।
प्रस्तुति- --- ना. [सं.] --- १. सभामा कुनै प्रस्ताव पेस गर्ने काम; कुनै प्रस्ताव वर्णनका साथमा सभामा पेस गर्ने क्रिया। २. प्रशंसा, गुणगान; स्तुति।
प्रस्तुति कर्ता- --- वि. --- १. प्रस्तुति गर्ने। २. प्रशंसा गर्ने।
प्रस्तुतीकरण- --- ना. --- १. कुनै प्रस्तावलाई व्यक्ति, समाज, सभा, समिति आदिका समक्ष प्रस्तुत गर्ने कार्य। २. कुनै वस्तु वा विषय राम्ररी तयार गरेर प्रभावकारी ढङ्गबाट जनसमक्ष ल्याउने काम; उपस्थित गराइ। ३. कुनै लेख, रचना, प्रवचन आदिलाई प्रभावपूर्ण तरिकाले जनसमक्ष पेस गर्ने काम; पेसगराइ; दाखिला।
प्रस्तोता- --- ना. [सं.] --- १. कुनै विषय वा वस्तुलाई प्रभावकारी ढङ्गबाट जनसमक्ष प्रस्तुत गर्ने व्यक्ति; प्रस्तुतिकर्ता। २. प्रशंसा गर्ने व्यक्ति; प्रशंसक। ३. सामवेदका गायक।
प्रस्थ- --- ना. [सं.] --- १. एक प्रकारको भर्ने साधन; पाथी। २. बस्ती; स्थल (जस्तो- इन्द्रप्रस्थ)। ३. बसाइ, आश्रम (जस्तो- वानप्रस्थ)।
प्रस्थान- --- ना. [सं.] --- १. एक ठाउँबाट अर्का ठाउँमा जाने क्रिया; गमन; यात्रा। २. ठिक मुहूर्तमा आफू प्रस्थान गर्न नसक्ने कारण परेमा जनै, सुपारी, वस्त्र आदि पर सार्ने काम; पाइतोसराइ। ३. युद्धका निम्ति यात्राको आरम्भ।
प्रस्थापक- --- वि. [सं.] --- १. कसैलाई वा केही कुरालाई कतैतिर पठाउने। २. राम्ररी स्थापना गर्ने वा युक्तिपूर्वक राख्ने।
प्रस्थापन/प्रस्थापना --- ना. [सं.] --- १. कुनै वस्तु वा व्यक्तिलाई पठाउने कार्य। २. स्थापना वा युक्तिपूर्वकको रखाइ। ३. कुनै पद, मत, व्यक्ति, वस्तु आदिको स्थायित्व-प्राप्ति। ४. स्थापित हुने क्रियाप्रक्रिया। ५. कार्यसिद्धि; सिद्धि। ६. सरकारको विधायिका अङ्गमा जनप्रतिनिधिसमक्ष विधेयकको प्रस्तुतीकरण।
प्रस्थापित- --- वि. [सं.] --- १. पठाइएको; प्रेषित गरिएको। २. स्थापना गरिएको वा युक्तिपूर्वक राख्ने काम गरिएको। ३. संसद्, राष्ट्रिय सभा आदि मैं विधायक स्थलमा जनप्रतिनिधिका सामुन्ने प्रस्तावका रूपमा अग्रसर गरिएको। ४. प्रस्तुत गरिएको; पेस गरिएको।
प्रस्थायी- --- वि. [सं.] --- एक ठाउँबाट अर्को ठाउँमा जाने; प्रस्थान गर्ने।
प्रस्थित- --- वि. [सं.] --- १. एक ठाउँबाट अर्का ठाउँमा गएको; प्रस्थान गरेको। २. प्रस्थानका निम्ति तयार भएको। ३. विशेष रूपले रहेको; दृढ भएर रहेको।
प्रस्थिति- --- ना. --- १. प्रस्थान; यात्रा; गमन। २. वस्तुको विशेष स्थिति।
प्रस्फुट- --- वि. [सं.] --- १. फूल आदि फुलेको वा फक्रिएको; प्रफुल्ल; विकसित। २. निस्केको वा प्रकट भएको; प्रकटित; स्पष्ट। ३. बिरुवा आदि उम्रिएको। ४. मनका क्रोध, हर्ष आदिको उदय भएको। ना. ५. प्रस्फुटन।
प्रस्फुटन- --- ना. --- १. फूल आदि फुल्ने वा फक्रिने क्रिया; विकास। २. निस्कने वा प्रकट हुने क्रिया; प्रकट।
प्रस्फुरण- --- ना. [सं.] --- १. निस्काइ; निक्लाइ। २. फुलाइ; फक्राइ। ३. फरफराइ; फुराइ। ४. चम्काइ। ५. कँपाइ; कम्पन; प्रकम्पन।
प्रस्फुरित- --- वि. [सं.] --- प्रस्फुरण भएको।
प्रस्फोट/प्रस्फोटन- --- ना. [सं.] --- १. कुनै विस्फोटक पदार्थको फुटाइ वा पड्काइ। २. फूल आदिको फुलाइ वा फक्राइ। ३. निस्काइ वा निक्लाइ। ४. चम्काइ वा प्रकाशन। ५. निफनाइ; छँटाइ।
प्रस्रव/प्रस्रवण/प्रस्राव- --- ना. [सं.] --- १. निरन्तरको चुहाइ वा रसाइ; तप्को। २. निरन्तरको बहाइ वा बगाइ; प्रवाह; धारा। ३. कुनै तरल पदार्थको बेगिलो बगाइ वा चुहाइ। ४. धारो। ५. झर्ना; छाँगो; छहरो। ६. वात्सल्य वा दुधको अधिकताले स्तनबाट चुहिरहने दुधको सिर्को। ७. मूत्र; पिसाब। ८. शरीरका भित्र रहने विभिन्न ग्रन्थिहरूबाट निस्कने रसिलो पदार्थ; हर्मन (अ.)।
प्रसुत- --- वि. [सं.] --- १. प्रस्रवका रूपमा आएको; चुहेको; रसाएको; टप्किएको। २. झरेको; बगेको।
प्रस्वेद- --- ना. [सं.] --- १. तरतरी चुहेको वा निस्केको पसिना। २. स्वेद; पसिना।
प्रस्वेदन- --- ना. --- पसिना तर्तरी चुहुने वा निस्कने क्रिया एवं प्रक्रिया; प्रस्वेदको झराइ वा निस्काइ।
प्रस्वेदित- --- वि. --- तरतरती पसिना चुहेको वा निस्केको।
प्रस्वेदी- --- वि. --- पसिनाले तर भएको; तरतरी पसिना चुहेको वा निस्केको।
प्रहर- --- ना. [सं.] --- १. दिनरातका आठ भागको एक भाग; अहोरात्रको आठौँ भाग; तीन घण्टाको समय। २. पहर; याम।
प्रहरक- --- ना. --- पहरादार, पाले।
प्रहरी- --- ना. [सं.] --- १. देशभित्र अशान्ति र अव्यवस्था हुन नदिन र त्यस्तो भएमा शान्ति-सुव्यवस्था कायम गर्नका निम्ति व्यवस्था गरिएको सरकारी विभागको कर्मचारी; पुलिस। २. उक्त विभाग। ३. उक्त विभागअन्तर्गतको तल्लो तहको सिपाही। ४. एक- एक प्रहरमा बदलिने पाले। ५. पहरेदार; पाले।
प्रहरी कर्मचारी- --- ना. --- प्रहरी ऐनअन्तर्गत प्रहरीमा नियुक्त भएको वा दरिएको जवान।
प्रहरी चौकी --- ना. --- शान्ति-सुरक्षाका निम्ति आवश्यक परेका ठाउँमा राखिएको प्रहरीहरू रहने अड्डा।
प्रहरी दीर्घसेवापट्ट- --- ना. --- पच्चिस वर्षसम्म अविछिन्न रूपले प्रहरी- सेवामा काम गर्ने प्रहरी जवानलाई प्रदान गर्ने उद्देश्यले २०२२ सालमा स्थापित एक पदक।
प्रहरी नायब महानिरीक्षक- --- ना. --- प्रहरी महानिरीक्षकपछिको पद वा दर्जा।
प्रहरी निरीक्षक- --- ना. --- प्रहरीतर्फको इन्स्पेक्टर।
प्रहरी पराक्रम पदक- --- ना. --- प्रहरी-सेवामा रहेर पराक्रमपूर्ण एवं प्रशंसनीय काम गर्ने प्रहरी जवानलाई प्रदान गर्ने उद्देश्यले २०२२ सालमा स्थापित एक पदक।
प्रहरी प्रतिवेदन- --- ना. --- कुनै अशान्ति, अव्यवस्था, काटमार, लुटपिट आदिको राम्रो छानबिन गरी सम्बन्धित विभागमा प्रहरीले दिने प्रतिवेदन।
प्रहरी फोर्स- --- ना. --- देशमा आन्दोलन, अशान्ति, अव्यवस्था, लुटपिट, चोरीडकैती आदि भएमा शान्तिसुरक्षा गर्न-गराउनका निम्ति सरकारद्वारा गठन गरिएको वा शक्ति प्रदान गरिएको प्रहरीहरूको दल (पुलिसफोर्स)।
प्रहरी महानिरीक्षक- --- ना. --- प्रहरीतर्फका प्रमुख हाकिम (आई. जी. पी.)।
प्रहरी रत्न- --- ना. --- साहसी प्रहरीलाई प्रदान गर्ने उद्देश्यले २०२२ सालमा स्थापित एक पदक।
प्रहरी विभाग- --- ना. --- १. प्रहरीहरूको व्यवस्था मिलाउने, गृहमन्त्रालयका अधीनमा रहेको एक विभाग। २. प्रहरी-सेवाअन्तर्गतको कुनै पनि तहको विभाग।
प्रहरी सेवा- --- ना. --- प्रहरीको जागिर।
प्रहरी सेवा पदक- --- ना. --- प्रहरीसेवामा अविछिन्न रूपले बाह्र वर्षसम्म सेवा गर्ने प्रहरीलाई गर्ने उद्देश्यले २०२३ सालमा स्थापित एक पदक।
```
-------------------

-------------------
```
प्राजापत्य हस्त- --- ना. --- पच्चिस अङ्गुल बराबरको नाप।
प्राज्ञ- --- वि. [सं.] --- १. प्रखर वा परिपक्व बुद्धि भएको; बुद्धिमान्। २. अत्यन्त सिप भएको; ज्यादै सिपालु; दक्ष। ३. अध्ययनद्वारा प्रशस्त ज्ञान आर्जन गरेको (व्यक्ति); विशिष्ट विद्वान्; पण्डित; विज्ञ। ना. ४. नेपाल प्रज्ञाप्रतिष्ठानका सदस्य।
प्राज्ञत्व- --- ना. --- १. प्राज्ञ हुनाको भाव वा अवस्था; विद्वत्ता; पाण्डित्य। २. कौशल; चातुर्य। ३. बुद्धिमत्ता।
प्राज्ञ परिषद्- --- ना. --- १. प्राज्ञ व्यक्ति वा विशिष्ट विद्वान्हरूको समूह वा मण्डली। २. प्रज्ञाप्रतिष्ठानको कार्यकारिणी परिषद् ।
प्राज्ञमन्य- --- वि. --- आफूलाई विद्वान् वा धेरै बुद्धिमान् ठान्ने।
प्राज्ञसभा- --- ना. --- १. विद्वान्हरूको सभा। २. नेपाल प्रज्ञाप्रतिष्ठानको सभा।
प्राज्ञिक- --- वि. [सं.] --- १. प्राज्ञसम्बन्धी; कौशल वा दक्षतायुक्त। २. प्राज्ञद्वारा सम्पन्न हुने वा गरिने ।
प्राज्ञ परिषद्- --- ना. --- विश्वविद्यालयको शिक्षण-प्रशिक्षण आदिका क्रियाकलापसँग सम्बन्धित विनियम निर्माण गर्ने उच्चस्तरीय प्राज्ञिक समिति।
प्राज्ञी- --- ना. [सं.] --- विशिष्ट प्रतिभा एवं विद्वत्ता भएकी स्त्री; अत्यन्त दक्ष बुद्धि भएकी आइमाई; विदुषी।
प्राञ्जल- --- वि. [सं.] --- १. परिष्कृत; शुद्ध। २. नम्र; विनम्र; हात जोडेको; भद्र।
प्राञ्जलि/प्राञ्जली- --- वि. [सं.] --- १. दुई हातका दसै औंला जोडेको; अञ्जलि बाँधेको; बद्धाञ्जलि। ना. २. अँजुली; दुई हातको खोचो; अञ्जलि।
प्राड्विवाक- --- ना. [सं.] --- १. न्यायाधीश; न्यायकर्ता । २. कुनै विशेष मुद्दामाथि न्यायअन्यायको विचार गरी उक्त मुद्दा छिन्नका निम्ति सरकारका तर्फबाट नियुक्त गरिएको व्यक्ति वा विचारपति; न्यायाधीश।
प्राण- --- ना. [सं.] --- १. शरीरभित्र रहेको जीवनको आधारभूत वायुः शरीरको पञ्चप्राणवायु (प्राण, अपान, व्यान, समान र उदान)। २. हावा; वायु। ३. सास; श्वास; पौन। ४. ज्यान; जीवन। ५. जीव; आत्मा। ६. शक्ति; सामर्थ्य। ७. परब्रह्म। ८. ज्यादै प्रिय वा आत्मीय व्यक्ति।
प्राणकष्ट- --- ना. --- प्राण जाने वा मर्ने बेलामा हुने कष्ट; मरणकालको यातना वा वेदना।
प्राणघात- --- ना. --- जीवहत्या; ज्यानहरण।
प्राणघातक - --- वि. --- प्राण लिने; ज्यानमारा।
प्राणत्याग- --- ना. --- प्राण छाड्ने काम; मर्ने क्रिया; मृत्यु।
प्राणद- --- ना. --- १. पानी। २. रगत रक्त; रुधिर। वि. ३. प्राण दिने; प्राण राखिदिने।
प्राणदण्ड- --- ना. --- ठुलठुला फौजदारी अपराधी एवं राजद्रोही, देशद्रोही अपराधीहरूलाई दिइने ज्यानको सजाय; मृत्युदण्ड; ज्यानसजाय।
प्राणदाता- --- वि. --- कसैको ज्यान बचाइदिने; मृत्यून्मुख स्थितिबाट जोगाइदिने; प्राण दिने; जीवनदान दिने।
प्राणदान- --- ना. --- मृत्युबाट बचाउने काम; ज्यान जोगाउने क्रिया; जीवनदान।
प्राणी --- ना. ---
प्राणधन- --- ना. --- १. प्राणसमान प्रिय तथा आत्मीय रहेको वस्तु वा व्यक्ति। २. अत्यन्त प्यारो व्यक्ति।
प्राणधारण- --- ना. --- १. प्राण धारण गर्ने क्रिया; जीवननिर्वाह। २. जीवनशक्ति। ३. बाँच्ने क्रिया। ४. सनातनी विश्वासअनुसार, मरेका व्यक्तिले ढिकुरो उठेका दिनदेखि प्रेतयोनि त्याग गरी कुनै प्राणीको अर्को जुनीमा प्रवेश गर्ने क्रिया।
प्राणधारी- --- ना. --- प्राणधारण गर्ने वा जरायुज, अण्डज, स्वेदज एवं उद्भिज आदि जीवधारण गर्ने प्राणी; वनस्पतिलगायत प्राणधारी कुनै पनि सृष्टि; जीव; प्राणी।
प्राणनाथ- --- ना. --- १. प्राणका नाथ; लोग्ने; पोइ; पति। २. प्रेमी; प्रियतम। ३. यमराज, धर्मराज।
प्राणपखेरु- --- ना. --- १. प्राणरूपी पक्षी; प्राण नै पक्षी। २. आत्मा; जीवतत्त्व ।
प्राणप्रण- --- ना. --- ज्यान हत्केलामा राखेर काम गरिने प्रक्रिया; प्राणको बाजी; ज्यानको बाजी।
प्राणप्यारी- --- वि. --- १. प्राण जस्तै प्यारी; ज्यादै आत्मीया; गहिरो माया बसेकी। ना. २. स्वास्नी; पत्नी।
प्राणप्यारो - --- वि. --- १. प्राण जस्तै प्यारो; ज्यादै आत्मीय; ज्यादै मायालु। ना. २. प्राणधन; लोग्ने; पति।
प्राणप्रतिष्ठा- --- ना. --- १. कुनै नयाँ देवप्रतिमाको स्थापना गरी पूजा गर्नुभन्दा पहिले मन्त्रद्वारा त्यसमा देवताको आवाहन गर्ने क्रिया; मूर्तिमा देवतालाई आवाहन गरी विधिवत् स्थापित गर्ने काम। २. तन्त्रमन्त्रद्वारा मृतकको देहमा भएको मानिने, प्राणको पुनःप्रवेश।
प्राणप्रिय- --- वि. --- १. प्राणसमान प्यारो; ज्यादै प्यारो; प्रियतम। ना. २. लोग्ने; पति; श्रीमान्।
प्राणप्रिया- --- वि. --- १. ज्यादै प्यारी; प्राणभन्दा पनि प्यारी; प्राणजत्तिकै प्यारी। ना. २. स्वास्नी; पत्नी।
प्राणवायु- --- ना. --- शरीरभित्र रहेको जीवनको आधारभूत वायु, जीवनाधार वायु।
प्राणसङ्कट- --- ना. --- ज्यानमाथि आइपरेको खतरा; ज्यानै जाने किसिमको डर; ठुलो सङ्कट।
प्राणहारी- --- वि. --- १. प्राण लिने; प्राण हरण गर्ने। ना. २. प्राणघातक तत्त्व; विष।
प्राणाधार- --- ना. [सं.] --- १. प्राण अड्ने वा टिक्ने आधार; जीवनको आधार वा अवलम्ब। २. प्राणका आधारभूत प्रियतम; पति।
प्राणान्त- --- ना. [सं.] --- १. प्राणको हुन लागेको अन्त्य वा नाश; मृत्यु; मरण। २. ठुलो सङ्कट वा कष्ट; प्राणसङ्कट। वि. ३. मरणान्त; मन्ति ।
प्राणान्तक- --- वि. --- १. प्राणको अन्त्य गर्ने; प्राण हरण गर्ने; ज्यान लिने। ना. २. यमराज।
प्राणायाम- --- ना. [सं.] --- श्वासप्रश्वासका गतिलाई नियमित पार्ने क्रिया; योगका आठ अङ्गहरूमध्ये एक।
प्राणायामी- --- वि. --- श्वासप्रश्वासलाई नियमित राख्ने, प्राणायाम गर्ने।
प्राणी- --- वि. [सं.] --- १. प्राण भएको; प्राणयुक्त; सास भएको। ना.
प्राणी भूगोल --- ना. --- विभिन्न स्थानका जीवजन्तुको अध्ययन गर्ने भूगोल ।
प्राणीविज्ञान- --- ना. --- विभिन्न जीवजन्तुको परिचय एवं वैज्ञानिक विश्लेषण गरिएको शास्त्र; जीवविज्ञान।
प्राणीशास्त्र- --- ना. --- विभिन्न जीवजन्तुका सम्बन्धमा विश्लेषणात्मक परिचय दिने शास्त्र; प्राणीविज्ञान।
प्राणेश्वर- --- ना. [सं.] --- १. प्राणरूपी देवता; पति; स्वामी। २. परम प्रिय व्यक्ति; प्रियतम; प्रेमी। ३. शैथिल्य वा अन्त्य अवस्थामा खुवाइने एक प्रकारको प्रसिद्ध आयुर्वेदीय औषधी।
प्राणेश्वरी- --- ना. --- १. प्राणरूपी देवी; स्त्री; पत्नी। २. प्रियतमा; प्रेमिका।
प्राणोत्सर्ग- --- ना. [सं.] --- प्राणत्याग; मृत्यु।
प्रातः- --- ना. [सं.] --- १. बिहानीपखको समय; प्रातःकाल। क्रि.वि. २. सबेरै; सखारै; बिहानै।
प्रातःकर्म- --- ना. --- प्रातःकालमा गरिने नित्यकर्म; प्रातःकृत्य।
प्रातःकाल - --- ना. --- बिहानको समय; प्रभात।
प्रातःकालिक- --- वि. --- प्रातःकालसम्बन्धी; प्रातःकालको।
प्रातःकालीन - --- वि. --- प्रातःकालको; प्रभातकालीन; बिहानी।
प्रातःकृत्य - --- ना. --- प्रातःकालमा गरिने कर्म।
प्रातःसन्ध्या- --- ना. --- १. बिहान गरिने सन्ध्या वा जप। २. बिहानको समय।
प्रातःस्नान- --- ना. --- बिहान गरिने स्नान।
प्रातःस्मरण - --- ना. --- प्रातःकालमा गरिने देवता वा पूज्य व्यक्तिको स्मरण।
प्रातःस्मरणीय- --- वि. --- १. प्रातःकालमा सम्झन लायक । २. आदरणीय; मननीय; सम्मान्य।
प्रातिनूतनाश्मयुग- --- ना. [सं.] --- आजभन्दा पचास लाखदेखि चालिस लाख वर्ष पहिले प्रारम्भ भएको युग; मानवयुग प्रारम्भ भएका समयको युग।
प्रातिपदिक- --- ना. [सं.] --- क्रियादेखि बाहेक अरू नाम, सर्वनाम, विशेषण आदि शब्द; मूलपदमा अर्को कुनै तत्त्व थपिइसकेपछिको (नाम, विशेषण आदि शब्दको) अवस्था।
प्राथमिक- --- वि. [सं.] --- १. सुरुको थालनीको; प्रथम तहको शिक्षासम्बन्धी। २. पहिलेको; प्रथम । ३. सबभन्दा बढी महत्त्व को; सबभन्दा पहिलो क्रममा आउने।
प्राथमिक उद्योग- --- ना. --- सुरु-सुरुमा गरिने सानोतिनो वा प्रारम्भिक उद्योग।
प्राथमिक उपचार- --- ना. --- १. चोटपटक लागेको वा घाइते कुनै व्यक्तिलाई औषधी-उपचार गराउनुभन्दा पहिले तत्काल गरिने मलमपट्टी आदि सामान्य उपचार; प्रारम्भिक स्तरको उपचार (फस्ट एड); प्रथमोपचार। २. उक्त उपचारसम्बन्धी औषधी।
प्राथमिक उपचार बाकस --- ना. --- प्राथमिक उपचारका सामग्रीहरू राखिने बाकस।
प्राथमिक काल- --- ना. --- कुनै निश्चित समयका तीन खण्डमध्ये पहिलो खण्ड वा निश्चित समयका तीन भागमध्ये पहिलो भाग; प्रारम्भिक काल।
प्राथमिकता- --- ना. [सं.] --- कार्य, व्यक्ति वा वस्तुलाई प्राप्त हुने पहिलो स्थान वा अवसर; अग्रावसर; अग्राधिकार।
प्राथमिकता सूची- --- ना. --- योग्यता, दर्जा, गुण आदिका क्रमले पहिलो, दोस्रो, तेस्रो आदिका क्रमले राखिने क्रम वा सूची; आवश्यकताअनुसार क्रमैले राखिने कार्य वा त्यसको सूची।
प्राथमिक वर्ग- --- ना. [सं.] --- वानरानुगण, निशाकपि अनुगण, कूर्चमर्कट अनुगण, नरवानरानुगण र मानवानुगण आदि र ती जस्तै हाँगामा वास बस्ने अन्य स्तनपायी; शाखामृगका लागि एक सामूहिक संज्ञा; शाखामृग।
प्राथमिक विद्यालय- --- ना. [सं.] --- ससाना बालबालिकाहरूलाई आरम्भमा शिक्षा दिने पाठशाला; एक कक्षादेखि पाँच कक्षासम्मको शिक्षा दिइने तल्लो तहको विद्यालय; प्राथमिक पाठशाला।
प्रादुर्भाव- --- ना. [सं.] --- १. कुनै वस्तु वा विषय प्रकट हुने वा देखा पर्ने क्रिया। २. कुनै वस्तु वा विषयको उत्पत्ति वा उद्भव। ३. अस्तित्व भएको तर नदेखिएको कुरो जनसमक्ष आउने काम।
प्रादुर्भूत- --- वि. [सं.] --- १. सृष्टि भएको; प्रादुर्भाव भएको; प्रकट भएको। २. उत्पन्न भएको; पैदा भएको।
प्रादेश- --- ना. [सं.] --- फैलिएका बुढी औंलाका टुप्पादेखि चोर औंलाका टुप्पासम्मको नापो।
प्रादेशिक- --- वि. [सं.] --- १. प्रदेशसम्बन्धी; प्रदेशको। २. कुनै प्रदेशका भित्री भागसँग सम्बन्ध राख्ने; प्रदेशअन्तर्गतको। ३. स्थानीय। ४. राजधानीबाहिरको; मोफसलको।
प्रादेशिकता - --- ना. --- आफ्नै प्रदेश वा क्षेत्रलाई मात्र सुदृष्टिले हेर्ने क्रिया; स्थानीय पक्षपात; क्षेत्रीय स्वार्थ; प्रान्तीय भावना।
प्रादेशिक मौसम विज्ञान- --- ना. --- कुनै खास प्रान्त वा भागको ऋतुक्रिया, हावापानी र शीत-तापक्रमको वैज्ञानिक विश्लेषण र मूल्याङ्कन गर्ने मौसमविज्ञान।
प्रादेशिक विकास- --- ना. --- कुनै विशेष प्रदेश वा क्षेत्रका आधारमा गरिने विकास।
प्रादेशिक सेना- --- ना. --- कुनै प्रदेश वा क्षेत्रविशेषमा स्थानीय शान्तिसुरक्षाका निम्ति राखिएका वा रहने सेना।
प्रादेशिकीकरण- --- ना. --- कुनै क्षेत्र, पृथ्वी, महादेश वा मुलुकलाई प्रदेशमा विभाजन गर्ने प्रक्रिया।
प्राधान्य- --- ना. [सं.] --- कुनै वस्तु वा विषयलाई दिइने प्रमुख स्थान; सबभन्दा बढी महत्त्व दिने कार्य; प्राथमिकता; पूर्वाधिकार।
प्राधिकरण- --- ना. [सं.] --- १. कसैलाई कुनै कार्य गर्न आदेश आदि दिनका निम्ति प्रदान गरिने अधिकार। २. (अ.) कर्पोरेसन (जस्तै- विद्युत् प्राधिकरण)।
प्राधिकार- --- ना. [सं.] --- १. कसैलाई जिम्मेदारीपूर्वक कार्य गर्न, आदेश आदि दिनका निम्ति प्रदान गरिएको वा सो कामका निम्ति प्राप्त गरेको अधिकार। २. कुनै अधिकारीलाई आफ्ना पदअनुसारको कार्य गर्नाका निम्ति प्रदान गरिएको वा निजले पाएको अधिकार।
प्राधिकारी- --- ना. --- आफ्ना पदअनुसारका सम्पूर्ण काम गर्नका निम्ति अधिकार प्राप्त गरेको व्यक्ति; अख्तियारवाला कर्मचारी; हाकिम;
```
-------------------

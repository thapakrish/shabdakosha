-------------------
```
प्रतिबाधित --- वि. --- १. रोकिएको वा रोकेको। २. बाधाविरोध गरिएको।
प्रतिबिम्ब- --- ना. [सं.] --- १. ऐना, पानी आदिमा प्रकाश पर्दा अर्कापट्टि पर्ने त्यसैका आकारको टलक वा छाया; प्रतिबिम्ब। २. ऐना, पानी आदि टलकदार वस्तुमा देखिने बाह्य वस्तुको स्पष्ट प्रतिरूप; प्रतिच्छाया। ३. मूर्ति। ४. चित्र।
प्रतिबिम्बक- --- वि. --- प्रतिबिम्ब प्रदान गर्ने वा पार्ने।
प्रतिबिम्ब क्रिया- --- ना. --- शरीरमा कुनै वस्तुले छोइदिँदा स्नायुमा व्यक्त हुने प्रतिक्रिया।
प्रतिबिम्बन- --- ना. --- प्रतिबिम्ब उत्पन्न गर्ने वा हुने क्रियाप्रक्रिया।
प्रतिबिम्बवाद- --- ना. --- १. कवि वा कलाकारले वस्तुजगत्को प्रतिविम्ब मात्र उपस्थित गर्न सक्छ वा गर्नुपर्छ भन्ने सिद्धान्त। २. विश्वका प्रत्येक वस्तुलाई ईश्वरको प्रतिबिम्ब मान्ने एक सिद्धान्त। ३. विम्बवाद; प्रतिविम्बको सिद्धान्त।
प्रतिबिम्बित --- वि. --- ऐना, पानी आदि टलकदार वस्तुमा बाह्य वस्तुको स्पष्ट प्रतिरूप देखिएको; छाया परेको; प्रतिविम्ब परेको; प्रतिविम्बित।
प्रतिबोध --- ना. [सं.] --- जागृति; जागरण; सचेतता; होस।
प्रतिबोधक- --- वि. --- प्रतिबोध दिने वा मिलाउने।
प्रतिबोधन- --- ना. --- प्रतिबोध- कार्य; प्रतिबोध।
प्रतिबोधित- --- वि. --- प्रतिबोध गरेको वा गरिएको।
प्रतिबोधी- --- वि. --- प्रतिबोध गर्ने; जाग्रत् भएको; ज्ञान पाउन इच्छुक।
प्रतिभा- --- ना. [सं.] --- १. नयाँ-नयाँ कुराको कल्पना गर्न सक्ने र कलात्मक, मौलिक तथा रचनात्मक भाव, कृति आदि प्रस्तुत गर्न सक्ने असाधारण तीव्रता र प्रखरता भएको सहज बुद्धि वा मानसिक शक्ति; प्रज्ञा। २. कुनै पनि काम विशेष योग्यताका साथ गर्न सक्ने बुद्धिबल। ३. प्रकाशको चमक; प्रभा; टलक; टहक।
प्रतिभावान् --- वि. --- १. प्रतिभाशाली। २. चमकदार।
प्रतिभाशाली- --- वि. --- प्रतिभा भएको; प्रतिभायुक्त (व्यक्ति)।
प्रतिभास- --- ना. [सं.] --- १. मनले सम्झिरहेको मानिस वा वस्तु देखेजस्तो हुने क्रिया; आभास; प्रतीति; भान; झझल्को। २. भ्रम हुने क्रिया; भ्रम।
प्रतिमा- --- ना. [सं.] --- १. कसैको वास्तविक वा कल्पित रूपअनुसार बनाइएको काठ, माटो, पत्थर, धातु आदिको मूर्ति; अनुकृति। २. पूजा गर्दा कुनै देवताको मूर्तिको प्रतीक स्वरूप राखिएको ढुङ्गा, सुन, चाँदी आदिको टुक्रो; प्रतिमूर्ति। ३. कुनै मुख्य पदार्थ वा व्यक्तिका अभावमा त्यस्तै कुनै अर्को पदार्थ वा व्यक्तिको वर्णन गर्दा हुने काव्यालङ्कार।
प्रतिमान- --- ना. [सं.] --- १. प्रतिबिम्ब; छाया। २. गुण, आकार- प्रकार जान्नका निम्ति झिकिएको, बनाइएको वा कोरिएको वस्तु वा वस्तुको अंश; नमुना। ३. प्रतियोगितात्मक कामकारबाईहरूमा नमुनाका रूपमा कायम गरिएको माथिल्लो स्तर वा मान; आदर्श; दृष्टान्त।
प्रतिमास- --- क्रि.वि. [सं.] --- हरेक महिनामा; महिनैपिच्छे।
प्रतिमुख- --- ना. [सं.] --- १. नाटकका पञ्चसन्धिमध्ये दोस्रो सन्धि; बिन्दु र यत्नको योगबाट बन्ने सन्धि । २. मुखको छाया। वि. ३. मुखका अघिल्तिरको; सम्मुखको; सामुन्नेको।
प्रतिमूर्ति- --- ना. [सं.] --- कुनै वस्तु वा व्यक्तिको आकृतिको अनुकृति; प्रतिमा।
प्रतियोगिता- --- ना. [सं.] --- १. बल, बुद्धि, योग्यता आदिमा अरूलाई जित्ने विचारले दाँजिने वा मिडिने क्रिया। २. बल, योग्यता आदिका दृष्टिले दाँजिन आउने व्यक्तिहरूको एकले अर्कोलाई जित्ने प्रयत्न। ३. प्रतियोगी हुनाको भाव; प्रतिस्पर्धा; होडबाजी।
प्रतियोगितात्मक- --- वि. [सं.] --- प्रतियोगिताका लागि तयार गरिएको; प्रतियोगिताका दृष्टिले आयोजित; प्रतियोगितासम्बन्धी, प्रतिस्पर्धात्मक।
प्रतियोगितात्मक परीक्षा- --- ना. --- प्रतियोगिताद्वारा उत्तम व्यक्तिलाई कुनै पद, पुरस्कार आदि दिनका लागि लिइने परीक्षा।
प्रतियोगी- --- ना. [सं.] --- १. बल, योग्यता आदिमा अरूसँग दाँजिन आउने व्यक्ति; कुनै कामकुराको प्रतिस्पर्धामा भाग लिने वा लिन लायक व्यक्ति। २. कुनै कामकुराको विरोधमा उभिने व्यक्ति। वि. ३. बल, योग्यता आदिका दृष्टिले बराबरीको; प्रतिद्वन्द्वी; विरोधी।
प्रतिरक्षक- --- वि. [सं.] --- भित्री, बाहिरी आक्रमणबाट वा अन्य कुनै प्रकारको खराबीबाट आफ्ना पक्षका जनतालाई वा देशलाई जोगाउने; प्रतिरक्षा गर्ने।
प्रतिरक्षण- --- ना. [सं.] --- १. प्रतिरक्षा गर्ने क्रिया वा काम। २. प्रतिरक्षा।
प्रतिरक्षा- --- ना. [सं.] --- भित्री-बाहिरी आक्रमणबाट, अन्य विपत्तिबाट वा रोगव्याधिबाट आफूलाई, आफ्ना पक्षकालाई तथा आफ्नो देशलाई बचाउने काम; प्रतिरक्षण।
प्रतिरक्षा आयोग- --- ना. --- १. आफ्नो देश वा जनताको प्रतिरक्षासम्बन्धी व्यवस्था मिलाउन गठन गरिएको आयोग। २. रक्षासम्बन्धी विभिन्न कार्यहरूको सम्पादन गर्न गठित आयोग।
प्रतिरक्षा व्यय- --- ना. --- कुनै पनि देशको सरकारले आफ्नो देशको प्रतिरक्षाका निमित्त गर्ने खर्च; आक्रमण आदिबाट देशलाई जोगाउन गरिने खर्च।
प्रतिरक्षित- --- वि. --- आक्रमण आदिबाट जोगाइएको; प्रतिरक्षा गरिएको।
प्रतिरूप- --- ना. [सं.] --- कुनै व्यक्ति वा वस्तुसित रूप वा आकृतिमा मिल्ने अर्को व्यक्ति वा वस्तु; कुनै व्यक्ति वा वस्तुको रूप जस्तै रूप (चित्र, मूर्ति, प्रतिमा आदि)।
प्रतिरूपक- --- ना. --- १. प्रतिरूप। २. जाली वा नक्कली पत्र, सिक्का आदि।
प्रतिरोध- --- ना. [सं.] --- १. कुनै किसिमको आक्रमण, बलप्रयोगलाई रोक्ने काम। २. कसैले गर्न लागेको काममा बाधा उपस्थित गर्ने काम; रोक; रोकावट; बाधा। ३. रोगका कीटाणुहरूको आक्रमणसँग भिड्न सक्ने काम; रोगका कीटाणुहरूको आक्रमणबाट आफूलाई जोगाउने क्रिया।
प्रतिरोधक- --- वि. --- रोकावट पैदा गर्ने; प्रतिरोध गर्ने; रोक्ने।
प्रतिरोधन- --- ना. --- प्रतिरोधकार्य; प्रतिरोधविधि।
प्रतिरोधात्मक- --- वि. --- प्रतिरोध खडा गर्ने उद्देश्यले बनेको; प्रतिरोधका लागि तयार पारिएको।
प्रतिरोधित- --- वि. --- प्रतिरोध गरिएको।
प्रतिरोधी- --- वि. --- प्रतिरोध गर्ने।
प्रतिरोपण- --- ना. [सं.] --- १. एक ठाउँको बिरुवा अर्का ठाउँमा सार्ने काम। २. शल्यचिकित्सा गरी एउटा प्राणीको सडेबिग्रेको हृदयका स्थानमा अर्को प्राणीको हृदय राख्ने काम। ३. एक ठाउँको छाला, मासु आदि झकी अर्को ठाउँमा सिउने, टाँस्ने आदि काम (प्लास्टिक सर्जरी, ट्रान्सप्लान्टेसन इ.)।
प्रतिलाभ- --- ना. [सं.] --- कुनै कुरा दिए वा छोडेबापत अर्को कुराको प्राप्ति; अन्यत्र गइसकेको वा हराइसकेको वस्तु फेरि पाउने क्रिया; गुमेको वस्तुको पुनःप्राप्ति; पुनरुपलब्धिः पुनर्लाभ।
प्रतिलिपि- --- ना. [सं.] --- कुनै कागतपत्र, लेख, रचना, तस्बिर आदिको जस्तातस्तै उतारिएको वा नक्कल गरिएको प्रति; नक्कलप्रति; नक्कल।
प्रतिलिपि अधिकार- --- ना. --- आफ्नो वा अर्काको लेख, रचना, पुस्तक आदिको प्रतिलिपि उतार्ने वा नक्कल लिने र पुनर्मुद्रण वा पुनः प्रकाशन गराउने कानुनी अधिकार; कपीराइट।
प्रतिलिपिक- --- ना. --- कुनै कागतपत्र, लेख, रचना आदिको प्रतिलिपि उतार्ने वा नक्कल सार्ने व्यक्ति ।
प्रतिलिपित- --- वि. --- प्रतिलिपि लिइएको वा नक्कल उतारिएको (कागतपत्र, लेख, रचना आदि)।
प्रतिलेखक- --- ना. [सं.] --- प्रतिलिपिक।
प्रतिलेखन- --- ना. [सं.] --- १. प्रतिलिपि लिने काम; सक्कलबमोजिम नक्कल सार्ने काम। २. प्रतिलिपि।
प्रतिलोम- --- वि. [सं.] --- १. नमिल्ने; उल्टो; विपरीत। २. अर्कै गोत्र, जात, गुण आदिको। ना. ३. कुनै ठाउँदेखि सिधा उल्टोपट्टिको ठाउँ; वितल ।
प्रतिलोमज- --- वि. --- प्रतिलोम विवाह वा प्रतिलोम सम्बन्धबाट जन्मिएको।
प्रतिलोमन- --- ना. --- १. विपरीत दिशातिर मोडेर गतिशीलता प्रदान गर्ने क्रिया; विपरीत दिशातिर मोड्ने क्रिया। २. गोत्र छलेर बिहे गर्ने नीति।
प्रतिलोम विवाह- --- ना. --- १. गोत्र छलेर गरिएको विवाह। २. चार वर्णमध्ये तल्लो वर्णको पुरुष र माथिल्लो वर्णकी स्त्रीका बिचको विवाह।
प्रतिवचन- --- ना. [सं.] --- १. कसैले बोलेको वचनको उत्तरमा आएको वचन; जवाफका रूपमा निस्केको वचन; जवाफ; उत्तर। २. प्रतिध्वनि। ३. दच्किएर निकालिएको आवाज।
प्रतिवस्तु- --- ना. [सं.] --- १. शरीरबाट पैदा हुने र शरीरमा प्रवेश गरेको जैविक तथा रासायनिक वस्तुलाई निष्क्रिय पार्ने वस्तु। २. कुनै वस्तुसित रूप वा आकृतिमा मिल्ने अर्को वस्तु; उपमान। ३. एउटा वस्तुका बदलामा दिइने अर्को वस्तु।
प्रतिवस्तूपमा- --- ना. --- दुई पृथक् पृथक् वाक्यमा भिन्न शब्दद्वारा उपमान र उपमेयको एउटै समान वा साधारण धर्म देखाउँदा हुने एक अर्थालङ्कार।
प्रतिवहन- --- ना. [सं.] --- १. विपरीत दिशाबाट बग्ने काम। २. रगत, पानी आदिको असामान्य दिशातर्फको बगाइ।
प्रतिवाद- --- ना. [सं.] --- १. कसैको मत, विचार, कथन आदिलाई झुटो वा तथ्यहीन सिद्ध गर्न दिइएको जवाफ । २. मुद्दामामिलामा वादीले भनेका कुरा वा लगाएको अभियोगलाई खण्डन गर्न दिइएको जवाफ। ३. कुनै गलत वा चित्त नबुझ्ने कुराको विरोध; खण्डन। ४. प्रतिवादीले दिएको नालिस वा नालिसको लिखत।
प्रतिवादिता- --- ना. --- प्रतिवाद-धर्म; प्रतिवाद गर्ने गुण वा कार्य।
प्रतिवादी- --- ना. [सं.] --- १. झुटो वा चित्त नबुझ्दो कुराको जवाफ दिने व्यक्ति; अकर्काले भनेका कुराको खण्डन गर्ने व्यक्ति। २. मुद्दामामिलामा वादीका कुराको विरोधमा उत्तर दिने व्यक्ति; वादीको झगडिया। ३. वादीले भनेका कुरा वा लगाएको आरोपको उत्तर लेखिएको पत्र; प्रत्युत्तरपत्र।
प्रतिवादी खमाइ/पेसाइ- --- ना. --- प्रतिवादीद्वारा अदालतमा वादीका फिरादका विपक्षमा प्रतिउत्तरपत्रको प्रस्तुति वा पेसाइ।
प्रतिविम्ब- --- ना. [सं.] --- हे. प्रतिबिम्ब।
प्रतिविष- --- ना. [सं.] --- विषले पार्ने असरभन्दा उल्टा असर पारेर विषको विरुद्ध काम गर्ने विष वा विषनिर्मित औषधी (एन्टिभेनम-भ्याक्सिन)।
प्रतिवेदक- --- वि. [सं.] --- १. प्रतिवेदन पेस गर्ने। ना. २. प्रतिवेदन पेस गर्ने व्यक्ति।
प्रतिवेदन- --- ना. [सं.] --- १. कुनै घटना, कार्य, योजना आदिका सम्बन्धमा छानबिन, पुछताछ आदि कार्य गरिसकेपछि सम्बन्धित अधिकारी वा सभा आदिका अगाडि प्रस्तुत गर्न तयार पारिएको विवरण। २. कुनै घटना वा कामका बारेमा कसैलाई दिइने कार्यविवरण; कुनै घटना वा कामका विषयमा तालुकवालाकहाँ जाहेर गर्ने जाहेरी; टिपोट ।
प्रतिवेश- --- ना. [सं.] --- आसपासको ठाउँ वा बस्ती; छिमेक।
प्रतिवेशी- --- वि. / ना. --- छिमेकी।
प्रतिव्यक्ति --- क्रि.वि. [सं.] --- १. प्रत्येक व्यक्तिमा; व्यक्तिपिच्छे। वि. २. प्रत्येक व्यक्तिमा लाग्ने।
प्रतिव्यक्ति कर- --- ना. --- कुनै कारणवश तोकिएको समयसम्म हरेक व्यक्तिमा लाग्ने कर।
प्रतिशत- --- क्रि.वि. [सं.] --- १. हरेक सयको सङ्ख्यामा; प्रत्येक सयमा; सयकडा; सयका सङ्ख्यैपिच्छे। ना. २. प्रत्येक सयको खास अंश।
प्रतिशब्द- --- ना. [सं.] --- १. प्रतिध्वनि। २. समान अर्थ बुझाउने अर्को शब्द; पर्याय। क्रि.वि. ३. प्रत्येक शब्दमा; शब्दैपिच्छे।
प्रतिशाप- --- ना. [सं.] --- कसैले दिएको शापको बदलामा दिइने शाप; सराप्नेलाई दिइने सराप।
प्रतिशुल्क- --- ना. [सं.] --- १. आयात गरिएको वस्तु स्वदेशमा उत्पादित वस्तुभन्दा सस्तो नहोस् भन्ने उद्देश्यले लगाइने शुल्क। २. विदेशद्वारा पहिले नै लगाइएको कुनै शुल्कको अनिष्टकारी प्रभाव व्यर्थ पार्न लगाइने कर।
प्रतिशोध- --- ना. [सं.] --- कसैले गरेको कुनै अपकार वा हानिनोक्सानीमा बदला लिनाका निम्ति गरिने काम; साटो फेर्ने काम; प्रतिकार; प्रतिहिंसा; बदला; साटोफेराइ।
प्रतिश्रवण- --- ना. [सं.] --- १. राम्ररी सुन्ने क्रियाप्रक्रिया; सुनाइ।
```
-------------------

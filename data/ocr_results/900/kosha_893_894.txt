-------------------
```
फैसला सुनुवाइ- --- ना. --- कुनै मुद्दामामिलामा हकबेहक छुट्ट्याई वा उजुरी साँचो झुटो ठहराई अदालतले गरेको निर्णय। २. निर्णय; ठहर।
फैसला सुनुवाइ- --- ना. --- कुनै मुद्दामामिलामा अदालतले गरेको अन्तिम निर्णय सुनाउने काम।
फोइनु- --- क.क्रि. [फु+इ+नु] --- फुकाइनु; खोलिनु।
फोकट- --- वि. [पोर्त. फोगुइटे] --- बेकम्माको; व्यर्थको; फोगट।
फोकस - --- ना. [अड्] --- १. छरिएका किरणहरू एकत्रित भएर रहने ठाउँ वा विन्दु। २. फोटो लिँदा लेन्सद्वारा चित्र लिइने वस्तुको छायाँलाई नियत स्थानमा स्थिर गर्ने प्रक्रिया।
फोकाफोकी- --- ना. [फोको+फोको+इ] --- सानाठुला फोकाहरूको समूह।
फोके- --- वि. [फोको+ए] --- फोको भएको; फोको उठेको।
फोको- --- ना. [सं. स्फोट] --- १. जिउमा उब्जेको मासुभित्र पानी वा पिप भरिएको पिण्ड; खटिरो। २. फुकुन्डो; कुँडुल्को। ३. पानीको फिंजभित्र हावा घुसेर उठ्ने डल्लो; बुद्बुद।
फोक्से- --- वि. [फोक्सो+ए] --- १. फोक्सो झै फुलेको। २. सुनिएर पहेंलो देखिएको। ३. रगतविनाको मासु लागेर गाला पुक्क परेको। ना. ४. बाक्लो बोक्रा हुने कालीज्यामिरका आकारको तर निकै ठुलो, पाक्ता राता बिजुला हुने, काँचैमा अमिलो र पाक्ता गुलियो हुने एक प्रकारको फल; टाप।
फोक्से माया- --- ना. --- देखावटी माया।
फोक्से मासु- --- ना. --- सिकिस्त भएर उठेपछि लागेको रगतविनाको मासु।
फोक्से सास- --- ना. --- फोक्सोबाट निस्कने र भाषिक ध्वनिको उच्चारणमा सहायता पुऱ्याउने सास।
फोक्से सिँगान- --- ना. --- नाकबाट हत्तपत्त नझर्ने फिंजैफिँज भरिएको बाक्लो सिँगान।
फोक्सो- --- ना. [सं. फुप्फुस] --- प्राणीको छातीभित्र रहेको सास फेर्ने मुख्य अवयव; फुप्फुस।
फोगट- --- वि. [पोर्त. फोगुइटे] --- कुनै काममा पनि नआउने; बेकामे; व्यर्थको; निरर्थक; फोकट।
फोगटा- --- ना. --- हे. फोगटो।
फोगटाफोगटी- --- ना. --- सानाठुला फोगटाहरूको समूह।
फोगटिया- --- वि. [फोगट इया] --- कुनै काममा नआउने; विनाकामको; व्यर्थको।
फोगटो- --- ना. [√ फगटो] --- सानो आँठो वा आली लगाई बनाइएको, खेतको सानो गरो वा पाटो; फगटो।
फोगल्टो- --- ना. [√ फोगटो] --- १. अर्थ न बर्थको काम-कुरो; बेकारको वस्तु। २. भित्र चामल नपसेको फोस्रो धान; पोगटो।
फोगिन- --- वि. [√ फुंगिन] --- माग्ने कामबाट जीवन धान्ने; अकिञ्चन; मगन्ते।
फोटो- --- ना. [अड्. फोटोग्राफ] --- आधुनिक वैज्ञानिक प्रक्रियाद्वारा क्यामराले खिचेको तस्बिर; छायाचित्र।
फोटोग्राफ- --- ना. --- फोटो।
फोटोग्राफर- --- ना. --- फोटोकार; छविकार।
फोटोग्राफी- --- ना. --- फोटो खिच्ने कला वा विद्या; फोटोविज्ञान।
फोटो लिथो- --- ना. --- फोटोग्राफीसम्बन्धी यन्त्रबाट निकालिने नकल प्रति।
फोटो कपी- --- ना. --- प्रतिच्छवि; प्रतिकृति चित्र।
फोड्नु- --- स.क्रि. [सं. स्फोट+नु] --- हे. फोर्नु।
फोडफाड- --- ना. --- फोरफार।
फोडा- --- ना. [प्रा. फोड] --- गर्मीयाममा रक्तविकारबाट उच्छ्रने खटिरो।
फोडाइ- --- ना. [√ फोड्(+आइ)] --- फोड्ने क्रिया वा प्रक्रिया।
फोडाइनु- --- क.क्रि. --- फोड्न लगाइनु, फोराइनु।
फोडाउनु --- प्रे.क्रि. --- फोड्न लगाउनु; फोराउनु।
फोडाफोड- --- ना. --- फोराफोर।
फोडिनु- --- क.क्रि. --- फोड्ने काम गरिनु, फोरिनु।
फोडुवा- --- वि. --- फोरुवा; फोडिएको; टुक्रा पारिएको (सुपारी आदि)।
फोन- --- ना. [अड्] --- १. टाढाका मानिसले परस्पर दुईतिरबाट वार्तालाप गर्ने यन्त्र; टेलिफोन। २. फोनोग्राफ।
फोनोग्राफ- --- ना. --- रेकर्डमा भरिएका गानाबजाना बजाउने यन्त्र; ग्रामोफोन।
फोर्नु- --- स.क्रि. [सं. स्फोटन+नु] --- १. सिङ्गो वस्तुलाई दुई फ्याक पार्नु; फुटाल्नु; फोड्नु। २. चिर्नु; फटाउनु। ३. छुट्ट्याउनु; अलग पार्नु। ४. कुनै समूहलाई दुई समूहमा विभाजित गर्नु।
फोर- --- ना. --- गोरु, राँगा आदिले तान्ने गाडीका वारपार पुग्ने लामा र मुख्य काठ।
फोरफार- --- ना. [फोर्+फार्] --- १. फोर्ने र फार्ने काम। २. बिगार्ने वा भत्काउने काम। ३. नाश गर्ने काम, ध्वंस गर्ने काम।
फोरबाँस- --- ना. [फोर्+ बाँस] --- १. फोरेर भाटा वा चिम बनाउने खालको बाँस। २. पोरो बनाउन हुने बाँस।
फोरम्यान - --- ना. [अङ्.] --- कारखानाका काममा अरूलाई निर्देशन गर्ने नाइके।
फोराइ- --- ना. [√ फोर्(+आई)] --- फोर्ने क्रिया वा प्रक्रिया।
फोराइनु- --- क.क्रि. --- फोर्न लाइनु; फोडाइनु।
फोराउनु --- प्रे.क्रि. --- फोर्न लाउनु; फोडाउनु।
फोराफोर- --- ना. --- परस्परमा एक अर्काका सामान वा टाउका फोड्ने काम; फोडाफोड।
फोरिनु- --- क.क्रि. --- फोर्ने काम गरिनु; फोडिनु।
फोरुवा- --- वि. [फोर्+उवा] --- फोरिएको; टुक्रा पारिएको; फोडिएको।
फोरुवा बाँस- --- ना. --- फोरिएको बाँस; चिरिएको बाँस।
फोरुवा सुपारी- --- ना. --- फोरिएको वा टुक्याइएको सुपारी।
फोरो- --- ना. --- हे. पोरो।
फोल्डर- --- ना. [अड्] --- १. हुलाक टिकटको परिचयात्मक साहित्य लेखिएको र फिलाटेलिक महत्त्व रहने, पट्याइएको कागजी वस्तु। वि. २. कुनै वस्तुलाई मिलाएर पट्याइएको।
फोल्डिङ- --- ना. --- पट्याउने काम।
फोसा- --- ना. [नेवा. फ्वसा] --- १. कुनै वस्तु खरिद गरेपछि सित्तैं मागिने सानोतिनो वस्तु; तासा। २. विनाप्रयासको आम्दानी; विनामूल्यमा उपलब्ध भएको वस्तु।
फोसी- --- ना. [नेवा. फ्वसि] --- बिट फर्केको मुख र पेट प्रायः बराबर रहने तामा वा पित्तलको ठुलो ठाडो भाँडो।
फोस्रिनु- --- अ.क्रि. [फोस्रो+इ+नु] --- १. फलफूल वा दानादार वस्तुका बोक्राभित्र गुदी नभई फोस्रो हुनु, गुदी पुष्ट नहुनु। २. आशा पूर्ण नहुनु; प्रयास खेर जानु; हिस्सिनु। ३. घाउ खटिरा आदि पानी मरेर बिसेक हुन आँट्नु वा निको भएर भुवा उड्न थाल्नु।
फोसे- --- वि. [फोस्रो+ऐ --- फोस्रो।
फोस्रो- --- ना. [√ फुस्रो] --- खस्रा पात, झुप्पा परेका सेता फूल, सानासाना गुलियो स्वादका काला गेडा हुने, घाँस गाईबस्तुले खाने र बोक्राको पाट काडिने एक जातको बोट।
फोस्रो- --- वि. [सं. परुष] --- १. सार वा गुदी नभएको; खोक्रिएको; सारहीन। २. निष्फल भएको। ३. मकाएको।
फोस्ग्राइ- --- ना. [√ फोस्रि(+याइ)] --- फोस्रो पार्ने काम; फोस्रिने क्रिया वा प्रक्रिया।
फोस्ग्राइनु- --- क.क्रि. --- फोस्रो पारिनु; फोस्रिने तुल्याइनु।
फोस्याइलो- --- वि. --- फोस्रिने छाँटको; फोस्रो।
फोस्याउनु- --- प्रे.क्रि. --- फोस्रो पार्नु; फोसिन लाउनु।
फोस्ग्राहट- --- ना. --- फोस्रिने भाव, क्रिया वा स्थिति; फोस्ग्राइ।
फोस्याहा- --- वि. --- सारहीन; फोस्रो।
फोहर- --- वि. --- १. सफा नभएको; मैलो; फोहोर। २. घिनलाग्दो; मन नपर्दो। ३. लाजभाँडको; अश्लील। ना. ४. गुहु आदि मल; विष्टा। ५. घिनलाग्दो वस्तु, दुर्गन्धित वस्तु।
फोहरा- --- ना. --- हे. फुहारा।
फोहारी- --- वि. --- हे. फोहोरी।
फोहोर- --- ना. --- सफा नभएको; फोहर।
फोहोरा - --- ना. [अ. फव्वारे --- फुहारा; फोहरा।
फोहोरी- --- वि. [फोहोर+ई] --- १. फोहोर गर्ने; सफा सुग्घर नगर्ने। २. अशुद्ध; अपवित्र। ३. अश्लील; लाजभाँड। ४. मैलो; मलिन। ५. थुकथुकी लाग्ने; घिनलाग्दो।
फौज- --- ना. [अ.] --- १. सेना; पल्टन। २. हुल; जमात; समूह।
फौजदार- --- ना. --- पहिले पहिले फौजदारीसम्बन्धी मुद्दामामिला हेर्ने र मालपोत उठाउने काममा समेत नियुक्त हुने जिल्ला तहको एक प्रहरी अधिकारी।
फौजदारी- --- वि. [फौजदार +ई] --- १. मारपिट, चोरी, डकैती आदि अपराधको न्यायिक कारवाही गरिने कुरासँग सम्बन्धित। ना. २. त्यस्तो मुद्दामामिला हेर्ने अदालत। ३. चोरी-डकैती, मारपिट, ज्यान आदिको कुनै घटना वा मुद्दा।
फौजदारी अदालत- --- ना. --- लिखित रूपमा परेका कारबाईका निम्ति आएका फौजदारी मुद्दाहरूको पुर्पक्ष तथा ठहर गर्ने ठाउँ।
फौजदारी कानुन- --- ना. --- चोरी-डकैती, कुटपिट, ज्यानखुन आदिका मुद्दामा प्रयोग गरिने तथा सजायको व्यवस्था उल्लेख भएको कानुन।
फौजदारी प्रक्रिया- --- ना. --- लुटपिट, खुन आदि वा सरकारवादी हुने मुद्दामामिलाहरू हेर्ने, निर्णय गर्ने र बात लागेका व्यक्तिलाई दण्ड दिलाउन कारबाई गर्ने कानुनी विधि।
फौजदारी मच्चाउनु- --- स.क्रि. --- मारपिट, चोरीडकैती आदि कार्य गर्नु वा गराउनु।
फौजी- --- वि. [अ. फौजी] --- फौजसम्बन्धी, सैनिक।
फौजी अखडा- --- ना. --- सैनिकहरू रहने ठाउँ वा शिविर।
फौजी अदालत- --- ना. --- सैनिक- अदालत।
फौरेल- --- ना. --- आसाम, मणिपुर आदिमा पाइने धानको एक जात।
फौबन्जार- --- ना. [फा.] --- स्थायी रूपले एकै ठाउँमा पसल नथापी थैला आदिमा मालसामान बोकेर गाउँघर घुमीघुमी वा बिचमा माल खरिद गरेर बजारमै पनि बढी मोलमा बेच्ने व्यापारी।
फौबन्जारी- --- ना. --- फौबन्जारको काम वा पेसा।
फ्यँकाइ- --- ना. [√ फ्याँक्(+आई)] --- फ्याँक्ने क्रिया वा प्रक्रिया।
फ्यँकाइनु- --- क.क्रि. --- फ्याँक्न लाइनु; फ्याँक्ने पारिनु।
फ्यँकाउनु- --- प्रे.क्रि. --- फ्याँक्न लाउनु, फ्याँक्ने पार्नु।
फ्याँ- --- ना. [अ.मू.] --- १. मुख उघारेर सास फेर्दा आउने आवाज। २. धपेडी, थकाइ आदिले वा निद्रा लागेको बेला सास निस्कँदा आउने शब्द। ३. थकान; थकाइ। वि. ४. मुख बाएको; उदाङ्गो। ५. फ्याक्क फाटेको; फक्क उघारिएको। ६. थाकेको; थकित।
फ्याँएँ- --- ना. --- ताइँफाइ; फुड्ङ्कार; फुर्तीफार्ती।
फ्याँफ्याँ- --- क्रि.वि. --- लगातार फ्याँ गर्ने गरी।
फ्याँफ्याँती- --- क्रि.वि. --- फ्याँफ्याँ।
फ्याँक्नु --- स.क्रि. [सं. क्षेपण] --- १. कुनै वस्तु आफूतिरबाट अर्कातिर फाल्नु; मिल्काउनु। २. कुनै वस्तु वेगसँग हुत्त्याउनु; आफल्नु। ३. छोड्नु; त्याग्नु। ४. बेला वा महिना नपुगी तुहाउनु।
फ्याँकाइ- --- ना. --- फ्याँक्ने क्रिया वा प्रक्रिया।
फ्याँकाफ्याँक- --- क्रि.वि. --- १. परस्परमा फ्याँक्ने किसिमले; फालाफाल। २. धमाधम फाल्ने वा मिल्काउने गरी। ३. कुनै वस्तु आवश्यकभन्दा बढी भएर आफलताफल गर्ने चालसँग।
फ्याँकिनु- --- क.क्रि. --- फ्याँक्ने काम गरिनु; फालिनु।
फ्याँचे- --- ना. --- जरामा ससाना गाँठा हुने एक खालको साग।
फ्याउ- --- ना. [अ.मू.] --- १. फ्याउरो कराउँदाको शब्द। २. निर्धा वा नपुंसक मान्छेको गर्जन।
फ्याउफ्याउ- --- ना. --- १. फ्याउराको बोली। क्रि.वि. २. फ्याउरो कराउने किसिमले।
फ्याउरी- --- ना. [फ्याउरो+ई] --- १. फ्याउराको पोथी रूप। २. केही गर्न नसकी कराएर मात्र हिँड्ने स्त्री (निन्दार्थमा)। ३. अनाज सुकाउँदा फिंजाउने तथा सोहोर्ने काम गर्ने, काठका पातामा बिंड हालिएको दाँदेजस्तो साधन। ४. धान रोप्ता दाँदेले सम्याउन नसकेको छेउकुनाको हिलो सम्याउने काममा आउने र सो काम बाउसेले गर्ने त्यस्तै हतियार।
फ्याउरे- --- ना. [फ्याउरी+ए] --- रोपाइँका दिन फ्याउरी चलाउने व्यक्ति; बाउसे।
फ्याउरे- --- वि. [फ्याउरो+ए] --- १. फ्याउराको जस्तो झर्कोलाग्दो किसिमबाट कराउने। २.अर्काको दूतजस्तो बनेर वा अगुवा भएर हिँड्ने।
फ्याउरो- --- ना. [सं. फेरव] --- १. फ्याउ-फ्याउ गरेर कराउने, लोकविश्वासअनुसार चितुवा वा बाघको अगि लागेर हिँड्ने, स्यालका जातको तर केही सानो एक हिंस्रक प्राणी। २. केही गर्न नसकी कराएर मात्र हिँड्ने मानिस।
```
-------------------

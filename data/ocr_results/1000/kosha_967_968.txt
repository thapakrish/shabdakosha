-------------------
```
भरभराइ- --- ना. --- भरभराउने क्रिया वा प्रक्रिया।
भरभराइनु- --- अ.क्रि. --- भरभर शब्द निस्कनु, भरभराउने होइनु।
भरभराउँदो- --- वि. --- १. धुवाँ नपुतपुताई राम्ररी बलेको; ढकढकाउँदो; दनदनाउँदो; झरिलो (आगाको फिलिङ्गो)। २. यशको प्राप्ति, अनुहारको तेज आदिले उज्यालो भएको, झरझराउँदो।
भरभराउनु- --- अ.क्रि. --- दाउरा, काठपात आदि बल्दा चिसो, हावा आदिका कारणले भरभर गर्नु, भरभर शब्द निस्कनु।
भरभित्तो --- क्रि.वि. [भर+भित्तो] --- क्षमताले भ्याएसम्म; टुङ्गो पुऱ्याएर; यथाशक्य; भरमग्दुर; भरिभित्तो।
भरमग्दुर- --- क्रि.वि. [सं. भर+अ. मकदुर] --- ताकतले भ्याएसम्म; सकुन्जेल; सकेसम्म; भरभित्तो; भरमौदुर।
भरम- --- ना. --- १. भ्रम। वि. २. ज्यादै निर्बलियो।
भरमार- --- वि. [भर+मर] --- मात्राभन्दा पनि बढ्ता; यथेष्ट; पर्याप्त; थुप्रै।
भरमौदुर --- क्रि.वि. --- भरमग्दुर ।
भरसक --- क्रि.वि. [भर+सक] --- हुन र मिल्न सम्भव भएसम्म; सकभर; भरमग्दुर ।
भरस्ट- --- वि. [सं. भ्रष्ट] --- १. भ्रष्ट। २. चारैतिर बिग्रेको; लथालिङ्ग।
भराइ- --- ना. [√ भर् (+आइ)] --- भर्ने भाव, क्रिया वा प्रक्रिया।
भराइ- --- ना. --- भराउने क्रिया वा प्रक्रिया।
भराइनु- --- क.क्रि. --- भर्न लाइनु।
भराउनु- --- प्रे.क्रि. --- १. भर्न लाउनु, पुराउनु। २. क्षतिपूर्ति गराउनु, तिराउनु। ३. बुट्टा, रफ्फु आदि भर्ने काम गराउनु। ४. नपुग पूरा गर्न लाउनु।
भराभर- --- ना. [भर्+आ+भर्] --- १. धमाधम भर्ने काम। वि. २. भरिभराउ; भरिपूर्ण।
भरि- --- ना.यो. [प्रा. भरिअ८ सं. भर्य] --- १. कुनै शब्दको उत्तरपदका रूपमा आएर जति, सम्म, पर्यन्त, तक आदि अर्थ बुझाउने पदांश (दिनभरि, समयभरि, आँखाभरि, मुटुभरि इ.)। क्रि.वि. २. कुनै खास सीमा, स्थान वा समयसम्म; भर; तक। ३. सबै ठाउँमा; सर्वत्र।
भरित- --- वि. [सं.] --- भरिएको; परिपूर्ण; टनाटन।
भरिनु- --- क.क्रि. [भर्+इ+नु] --- कुनै वस्तु भाँडाकुँडामा भरी हालिनु ।
भरिपूर्ण- --- वि. [सं. भर+पूर्ण] --- परिपूर्ण; भरिभराउ।
भरिभन्ड- --- क्रि.वि. [सं. भरण+भङ्ग] --- १. जतासुकै अस्तव्यस्त भएर छरिने गरी; घ्याल्लब्याल्ल । २. जथाभाबीसँग; नाश हुने चालले; मनपरी।
भरिभराउ- --- वि. [भरि+भराउ ] --- १. कुनै वस्तु वा पात्र पूर्णरूपले भरिएको; परिपूर्ण; टनाटन। ना. २. भराउने वा तिराउने काम; भराइ, दिलाइ, भर्ना।
भरिभित्तो- --- क्रि.वि. --- हे. भरभित्तो।
भरिया- --- ना. [भारी+इया] --- भारी बोकेर जीवननिर्वाह गर्ने व्यक्ति; कुल्ली।
भरिलो- --- वि. [भर्+इलो] --- पोटिलो; परिपुष्ट; खँदिखँदाउ।
भरिसक्के/भरिसक्य- --- क्रि.वि. [भर्+सक] --- बल, बुद्धि वा क्षमताले भ्याएसम्म; अवस्था र तागतले धान्नेजति; सकेसम्म; सकभर; यथाशक्य।
भर्तीवाल --- वि. --- १. भर्ती भएको। २. सेनामा भर्ना भएको; रिक्रुट गरिएको। ना. ३. उक्त प्रकारको मानिस; लाहुरे। स्त्री. भर्तीवाल्नी।
भर्तीवाला- --- वि. --- १. सेना आदिमा भर्ना गर्न पठाउने; गल्लावाल। ना. २. त्यस्तो काम गर्ने मानिस । स्त्री. भर्तीवाल्नी।
भर्तृ- --- ना. [सं.] --- १. पति; लोग्ने। २. स्वामी; मालिक। ३. विष्णु।
भर्तीमती- --- ना. --- पति जीवित रहेकी स्त्री; सधुवा स्त्री।
भर्तृहरि- --- ना. [सं.] --- पछि प्रसिद्ध कवि र योगी भएका उज्जैनका एक राजा; नीतिशतक, वैराग्यशतक, शृङ्गारशतक आदि संस्कृत ग्रन्थका रचयिता; भरथरी।
भर्त्सना- --- ना. [सं.] --- १. कसैलाई दिइने धम्की; हप्कीदप्की। २. कुनै अभद्र र निन्दनीय कामप्रति प्रकट गरिने क्षोभ; निन्दा; गाली; खेद।
भर्थरी- --- ना. [सं. भर्तृहरि] --- १. राजा भर्तृहरिको कथा, गुणगान आदि सुनाउँदै नेपाल र भारतका गाउँगाउँ चहार्ने गेरुवाधारी जोगी; भरथरी। २. भर्तृहरि।
भर्ना- --- ना. [सं. भरण] --- १. कुनै पद, काम आदिमा मानिसहरू नियुक्त गर्ने काम; नियुक्ति; भर्ती; भरना। २. एक वस्तुको सट्टामा अर्को वस्तु दिने काम; क्षतिपूर्ति गर्ने काम; सट्टाभर्ना; बदला; सट्टा। ३. नपुग भएको वस्तु पूरा गर्ने काम। ४. विद्यालय-महाविद्यालयमा विद्यार्थी, अस्पतालमा बिरामी आदिको नाम लेखाई प्रवेश गर्ने काम।
भर्नी- --- ना. [सं. भरण+ई] --- भरेर हिसाब मिलाउनुपर्ने वस्तुको लेनदेनमा प्रयोग गरिने भाँडो (मानु, पाथी, कुरुवा आदि)।
भर्पाई- --- ना. [√ भरपाई] --- कसैसँग लेनदेन हुँदा लिनेवालाले दिनेवालालाई प्रमाणस्वरूप दिइने रसिद; बुझी लिनेले लिएको हुँ भन्ने रसिद।
भर्पाई दादै- --- ना. --- भर्पाईको शिरमा रहने शब्द।
भर्पाई पुस्तिका --- ना. --- भरपाई गराइने सानो किताब; पिउनबुक।
भर्मन- --- ना. [सं. भ्रम] --- १. भ्रान्ति हुने काम वा स्थिति; भ्रम; भुल। २. रिंगटा; भाउन्न। ३. बौलाउने छाँट।
भर्मनाइ- --- ना. --- भर्मनाउने भाव, क्रिया वा प्रक्रिया।
भर्मनाइनु- --- अ.क्रि. --- भ्रममा परिनु; छँटाइनु।
भर्मनाउनु- --- अ.क्रि. --- १. भ्रममा पर्नु; छँटाउनु। २. रिँगाउनु; चक्कराउनु।
भऱ्याक- --- ना. [अ.मू. भक्+अ] --- उठ्ने वा उड्ने चाल।
भऱ्याकभुरुक- --- क्रि.वि. --- १. धेरै मान्छे एकैपल्ट उठ्ने गरी। २. चराचुरुङ्गी एकैसाथ उड्न थाल्दै।
भऱ्याकभुरुक्क --- क्रि.वि. --- भऱ्याकभुरुक।
भऱ्याक्क- --- क्रि.वि. --- एकैपल्ट उठ्ने, उड्ने वा झस्किने गरी।
भऱ्याङ- --- ना. --- सिँढी, तलामाथि उक्लने साधन; भरेङ।
भर्याङमुरुङ- --- क्रि.वि. [अ.मू. भऱ्याङ्+अ (द्वि.)] --- १. एकैपल्ट झुरुम्मिने, छरिने वा उड्ने गरी; भऱ्याकभुरुक। ना. २. मसिना केटाकेटी; चिचीमुँडी।
भर्र- --- क्रि.वि. [अ.मू. भर्+र] --- १. पक्षीहरूका उडाइको आवाज आउने गरी; भुर्र। २. स्टोभ, दमचुली आदि बल्दा आवाज निस्केर। ३. शरीरमा घाउ, खटिरा आदि एकैपल्ट निस्कने गरी। ४. मसिनो चिजबिज एकाएक छरिएर।
भर्रा- --- ना. --- थारू जातिका पुरोहित।
भर्राटप्पा- ---  --- बर्राटप्पा; मारुनी नाचमा गाइने एक थरी गीत।
भर्साई- --- ना. --- अन्न भुट्न वा बिस्कुट, रोटी आदि भुक्क फुलाउन भाँडो, बालुवा आदिको प्रयोग गरी तातो बनाइने चुलो।
भर्सिनु- --- अ.क्रि. --- भर्सेलीका रापमा पिल्सनु वा पाक्नु; मधुरो तापमा राम्ररी पाक्नु।
भर्सेला- --- ना. --- भर्सेली वा भर्सेलोको तिर्यक् रूप
भर्सेला पर्नु --- टु. --- जेसुकै हुनु।
भर्सेली/भर्सेलो --- ना. [सं. भस्त्रा+एली/एलो] --- १. चम्का लाएका चुलामाथि रहेको सम्म भाग; ताप र धुवाँ निस्कने चुलाका मुखवरिपरिको ठाउँ। २. चुलो।
भाइ- --- ना. [√ भर्सि (+याइ)] --- १. भर्सिने क्रिया वा प्रक्रिया। [भर्त्याउ+आइ] २. भर्त्याउने क्रिया वा प्रक्रिया।
भर्याइनु- --- क.क्रि. --- भर्सिने पारिनु; भर्त्याउने काम गरिनु।
भर्याउनु- --- स.क्रि. --- १. भर्सेली वा भुङ्ङ्ग्रामा राखेर राम्रोसित पाक्न दिनु। २. पाकेको भात आदि केही बेर ओथाउनु; थरक मार्नु।
भल्नु --- स.क्रि. [भले+नु] --- खोपी, गुच्चा आदिका खेलमा बच्चने काम गर्नु; खोपीमा हाल्नु; बच्चनु।
भल- --- ना. [सं. बेला] --- १. आकाशबाट पानी पर्दा वा बाढी आउँदा पाखामा बगेको पानीको प्रवाह। २. तेल, रगत, दुध, आँसु आदि तरल पदार्थको धारो वा प्रवाह।
भलक्क- --- क्रि.वि. [अ.मू. भलक्+क] --- भुलुक्क।
भलभल- --- क्रि.वि. [अ.मू. भल्+अ (द्वि.)] --- पानी, आँसु आदि भुल्का छुटेर बग्ने गरी; भुलभुल।
भलभले --- वि. / ना. --- भुलभुले।
भला- --- वि. [सं. भद्र] --- १. बढिया; असल; राम्रो; बेस। वि.बो. २. कुनै कुरामा आंशिक सन्तोष, खुसी, आश्वस्तता आदि व्यक्त गर्दा निस्कने शब्द। (उदा.- भला उसको ज्यानसम्म त जोगिएछ; त्यतिसम्म भए पनि भला।)
भलाइ- --- ना. [भलो+आइ] --- १. भलो वा असल हुने काम। २. हित; कल्याण; उपकार।
भलाइ- --- ना. [√ भल् (+आइ)] --- भल्ने क्रिया वा प्रक्रिया।
भलाइनु- --- क.क्रि. --- भल्न लाइनु।
भलाउनु- --- प्रे.क्रि. --- भल्न लाउनु।
भलाकुसारी- --- ना. [भलो+कुशल] --- १. धेरै दिनपछिको भेटघाटमा दुवै पक्षले गर्ने, पारस्परिक सुखदुःखका प्रश्नोत्तर; कुशलमङ्गल वा सन्चोबिसन्चोको सोधनी। २. दिल खोलेर गरिने मैत्रीपूर्ण कुराकानी; एकान्त वार्तालाप।
भलादमी/भलाद्मी- --- ना. [भलो+आदमी] --- १. शील, स्वभाव र चरित्र राम्रो भएको मान्छे; शिष्ट तथा सभ्य व्यक्ति; सज्जन। २. गण्यमान्य व्यक्ति; प्रतिष्ठित मानिस।
भलायो- --- ना. [सं. भल्लातक] --- छोटो भेट्नुमा हरिया र फस्किला पात हुने, हरिया र सेता रङमिश्रित फूल फुल्ने, आँपका आकारका, भित्र तेलजस्तो चिल्लो पदार्थ हुने मसिना फल फल्ने, पाक्दा रातो र टर्टोगुलियो स्वादको हुने, चोप आउने र चोप छोएमा उछिने एक वृक्ष; आयुर्वेदमा वातनाशक, गर्भपात र गुप्ताङ्गरोगको औषधी
```
-------------------

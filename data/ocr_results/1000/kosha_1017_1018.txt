-------------------
```
मर्काइ- --- ना. [√ मर्क (+आइ)] --- १. मर्कने भाव, क्रिया वा प्रक्रिया। [मर्काउ+आइ] २. मर्काउने भाव, क्रिया वा प्रक्रिया।
मर्काइनु- --- क.क्रि. --- मर्कन लाइनु।
मर्काउनु- --- स.क्रि. / प्रे.क्रि. --- १. हातले समातेर परपरी बेर्नु वा बटार्नु; निमोठ्नु। २. मर्म पर्ने गरी हात, खुट्टा आदि बङ्ग्याउनु; भाँचिएलाजस्तो पार्नु। ३. थकाइ मेट्न आङ तान्नु; जोरसँग आङ चलाउनु।
मर्किनु- --- अ.क्रि. [मर्क+इ+नु] --- १. मर्कनु। २. मर्कने वा निमोठिने होइनु।
मर्की- --- ना. [सं. मरक] --- १. भुइँतल्ला आदिमा वज्र ठोक्ने काठको मुङ्ग्रो। २. खोकीसहितको रुघाको जरो; रुघाखोकी।
मर्चमाने- --- ना. --- मसिना र छोटाछोटा कोसा हुने एक जातको केरा।
मर्चा- --- ना. --- जाँडरक्सी आदि बनाउने अन्नमा अनुपात मिलाई घोलिने एक प्रकारको मसला।
मर्जा- --- ना. --- विवाहका समयमा जन्तीलाई खुवाउन केटापक्षकाले केटीपक्षलाई दिइने धान, चामल आदि रासन। (विशेषतः कालीकोट जिल्लाका मतवाली क्षेत्रीहरूमा प्रचलित)।
मर्जी- --- ना. [अ. मरजी] --- १. अह्रोट; आदेश; आज्ञा; आडर। २. कुनै कामकुरामा दिइने सहमति; मन्जुरी; स्वीकृति। ३. राणाशासनका समयमा प्रधानमन्त्रीभन्दा तलका उच्च अधिकारीले दिने आज्ञा। ४. मनसुबा; इच्छा।
मर्तापर्ता- --- ना. [मर्+ता+पर्ता] --- रैती मर्नाले बाँझो रहेको जग्गा।
मर्मघाती --- वि. --- १. मर्ममा चोट पुऱ्याउने; साह्रै सताउने। २. मनमा आघात पुऱ्याउने।
मर्मच्छेदन- --- ना. --- १. कसैलाई मनमा चोट पुग्ने गरी वचन लाउने काम। २. मर्ममा आघात पुऱ्याउने काम।
मर्मच्छेदी- --- वि. --- मर्मच्छेदन गर्ने; मनमा, दिलमा चोट पुऱ्याउने; मर्मभेदी।
मर्मज्ञ- --- वि. --- १. मर्म जान्ने। २. रहस्यको सुइँको पाएको। ३. वास्तविक तत्त्वसँग परिचित; तत्त्वज्ञ।
मर्मत --- ना. [अ. मरम्मत] --- १. बिग्रेको वा टुटेफुटेको वस्तुलाई फेरि ठिक पारेर राम्रो अवस्थामा ल्याउने काम। २. ठिक बाटामा ल्याउन गरिने मारपिट (लाक्षणिक अर्थमा)।
मर्मभेद- --- ना. [सं.] --- १. मर्ममा चोट पुऱ्याउने काम; मन दुखाउने व्यवहार। २. रहस्य खोल्ने काम; रहस्यको उद्घाटन।
मर्मभेदी- --- वि. --- १. मर्मस्थलमा चोट पुऱ्याउने; मर्मच्छेदी। २. सताउने; ज्यादै दुःख दिने। ना. ३. बाण।
मर्मर- --- क्रि.वि. [सं.] --- १. सुक्खा पातपतिङ्गर, खोस्मेरा आदि चलाउँदा वा हल्लँदा शब्द आउने गरी। ना. २. त्यस्तो शब्द वा आवाज।
मर्मवचन/मर्म वाक्य --- ना. [सं.] --- हृदयमा आघात पर्ने कुरो; मनमा चोट पर्ने वचन।
मर्मविद्/मर्मवेत्ता- --- ना. [सं.] --- मर्मज्ञ।
मर्त्य- --- ना. [सं.] --- १. मान्छे; मनुष्य; मानव। २. मर्त्यलोक; पृथ्वी। वि. ३. नाश हुने वा मर्ने स्वभाव भएको; मरणशील।
मर्थरी- --- ना. --- अलखा; कठालो नभएको ह्वालङि कुर्था।
मर्द- --- ना. [फा. ] --- १. पुरुष जातिको व्यक्ति; लोग्नेमान्छे; पुरुष; भाले। वि. २. पुरुष जातिको; पुंस्त्व भएको। ३. शक्तिशाली; वीर; जनामर्द। ४. साहसी; आँटी।
मर्दन- --- ना. [सं.] --- १. जिउमा तेल, बुकुवा आदि घस्ने काम; तेलारी; मालिस। २. रगड्ने वा मिच्ने काम; आङमिचाइ। ३. सताउने काम। ४. नाश; विध्वंश।
मर्दल- --- ना. [सं.] --- मृदङ्गका छाँटको एक थरी प्राचीन तालबाजा।
मर्दाङ्गी- --- ना. [फा. मर्दानगी] --- मर्दसुहाउँदो काम; बहादुरी; पौरख।
मर्दाना- --- वि. [फा. ] --- १. मर्दको; मर्दसँग सम्बन्धित (धोती, शौचालय आदि)। वि. जनाना।
मर्दापर्दा- --- क्रि.वि. [मर्दा+पर्+दा] --- गाह्रोसाङ्ग्रो परेको बेलामा; अप्ठेरो स्थिति देखेर।
मर्दित- --- वि. [सं.] --- १. मर्दन गरिएको; मालिस गरिएको; माडिएको। २. पीडित। ३. दबाइएको। ४. नाश पारिएको; विध्वस्त।
मद्याइँ- --- ना. [मर्द+याइँ] --- १. मर्द हुनाको भाव वा अवस्था; पुरुषत्व; पुंस्त्व। २. मर्दको गुण वा अवस्था; वीरता; पराक्रम।
मर्म- --- ना. [सं.] --- १. चोटपटक लाग्दा वा एक्कासि बजँदा साह्रै दुख्ने र ज्यानसमेत जाने सम्भावना हुने शरीरको कोमल अङ्ग; मर्मस्थल। २. शरीरका हाड, नसा आदिको जोर्नी; सन्धिस्थल। ३. गुप्ती कुरो; आन्तरिक रहस्य; भेद। ४. भित्री आशय; केन्द्रीय भाव; तात्पर्य। ५. भित्री चोट; आन्तरिक वेदना; मर्का।
मर्मस्थल/मर्मस्थान --- ना. [सं.] --- १. मर्म पर्ने ठाउँ, चोट लाग्दा साह्रै दुख्ने र ज्यान पनि जान सक्ने शरीरको कुनै कमलो भाग। २. हाड, मासु आदिको जोर्नी; सन्धिस्थल।
मर्मस्पर्शी- --- वि. [सं.] --- १. हृदयमा छोएर तीव्र प्रभाव पार्ने; मार्मिक। २. मनमा आघात पुऱ्याउने; मर्मभेदी।
मर्माघात- --- ना. [सं.] --- मर्मस्थलमा गरिएको आघात; दिलमा परेको चोट।
मर्मान्तक/मर्मान्तिक- --- वि. [सं.] --- हृदयमा गहिरो चोट पर्ने; मर्मभेदी।
मर्मान्वेषण- --- ना. [सं.] --- मर्म वा भित्री रहस्यको खोजीनिती; रहस्य पत्ता लगाउने काम; वस्तुतथ्यको अन्वेषण।
मर्माहत --- वि. [सं.] --- मर्ममा आघात गरिएको; हृदयमा गहिरो चोट लागेको; पीडित।
मर्मोद्घाटन- --- ना. [सं.] --- भित्री गुह्य कुरो प्रकाशमा ल्याउने काम; रहस्यको उद्घाटन।
मऱ्याक- --- ना. [अ. मू. मऱ्याक्+अ] --- चपाउने, भाँचिने, दोब्रिने आदि चाल वा शब्द।
मऱ्याकमऱ्याक- --- ना. --- मुला, काँक्रो आदि टोकिने वस्तु चपाउने वा चपाउँदा शब्द आउने गरी।
मऱ्याकमुरुक- --- क्रि.वि. --- १. कुरो वस्तु दाँतले चपाउँदा शब्द आउने गरी; मऱ्याकमऱ्याक। २. भाँच्ने वा निमोठ्ने चालले; भाँचमुँच ।
मऱ्याकमऱ्याक्क- --- क्रि.वि. --- १. झुरो चिज जोडसँग चपाउँदा शब्द आउने गरी। २. एक्कासि भाँचिने वा भाँच्दा आवाज निस्कने चालले। ३. सहसा मर्कने वा मर्काउने चालले।
मऱ्याङ- --- ना. [अ. मू. मऱ्याङ्+अ] --- काँक्रो, मकै आदि चपाउने चाल वा शब्द।
मऱ्याङमऱ्याङ/मुरुङ- --- क्रि.वि. --- भुटेका गेडागुडी (मकै, भटमास आदि) चपाउने गरी।
मऱ्याङ- --- क्रि.वि. --- एकै खेपमा मऱ्याङको वेग, चाल वा शब्दका साथमा।
मर्यादा- --- ना. [सं.] --- १. कुनै कामकुरो यतिसम्म गर्न हुन्छ भन्ने वा यहाँसम्म जान सकिन्छ भन्ने टुङ्गो; सीमा; हद। २. परम्परागत रीतिथिति; चालचलन। ३. नैतिक बन्धन। ४. प्रचलित नियम; व्यावहारिक प्रणाली। ५. कबुल; प्रतिज्ञा। ६. इज्जत; प्रतिष्ठा; मान। ७. सात्त्विक आचरण; धर्म। ८. तोकिएको समय; निश्चित अवधि। ९. किनारा; तट।
मर्यादा पालक/पालन- --- ना. --- सदाचार वा परम्परागत नीति-नियमको पालन।
मर्यादा पुरुषोत्तम- --- ना. --- दशरथका पुत्र राम।
मर्यादाभङ्ग- --- ना. --- मर्यादा वा नैतिक विधिविधान पालन नगर्ने काम; मर्यादाको उल्लङ्घन।
मर्यादी- --- वि. --- १. मर्यादाको राम्रो पालन गर्ने; सदाचारी। २. निश्चित सीमाभित्र रहेको।
मर्लान्त- --- वि. [सं. मरणान्त] --- १. चोटपटक आदि लागेर वा बिरामी परेर मर्ने अवस्थामा पुगेको। २. साह्रै थाकेको; लत्र्याँस्स।
मर्स्याङ्दी- --- ना. [भो. ब.] --- मुक्तिनाथ डाँडाको पूर्वी ढालबाट पैदा भई मुगलिङमा त्रिशूली नदीसँग मिसिने सप्त-गण्डकीमध्येको एक प्रसिद्ध नदी।
मल्नु- --- स.क्रि. [सं. मदर्+नु] --- १. हातगोडा मिच्नु; माड्नु। २. तेल, बुकुवा आदि जिउमा दल्नु, मालिस गर्नु। ३. घोटेर वा दलेर कुनै वस्तुहरू आपसमा मिलाउनाका लागि मुछ्नु। ३. खुसामद गर्नु (हात मल्नु)।
मल- --- ना. [सं.] --- १. मयल; कस। २. शरीरबाट निस्कने विकार (खकार, सिँगान, कानेगुजी, चिप्रा आदि)। ३. विष्ठा; गुहु। ४. धातुको कस; कीट; खिया। ५. विकार; दोष। ६. नैतिक वा धार्मिक अपराध; पाप। ७. घिउको बिलाउनी वा तेलको काती। ८. छालाको लुगा। ९. कपूर। १० बोटबिरुवा हुर्काउनाका लागि माटामा मिलाइने उर्वरक तत्त्व; खाद।
मलखाल्डो- --- ना. --- गोठकटेरोसँगै रहेको, गोबर, भकारो आदि जम्मा गर्ने ठाउँ; मल बनाउनाका लागि घाँस सोतर आदि कुहाउने खाल्डो।
मलचाँदी --- ना. --- कमसल खालको वा कसर भएको चाँदी।
मलडोको --- ना. --- बर्खे मल खेतबारीमा पुऱ्याउँदा बोक्नका लागि प्रयोग गरिने डोको।
मलद्वार- --- ना. --- दिसा निस्कने प्वाल; गुदद्वार।
मलन- --- ना. [सं.] --- १. लिपपोत। २. घसघास।
मलम- --- ना. [अ. मरहम] --- घाउ, खटिरा आदिमा लगाइने एक लेसिलो औषधी; लेप; प्रलेप; मलहम।
मलमपट्टी- --- घाउखटिरा आदिमा मलम आदि लाएर त्यसमाथि बाँधिने पट्टी।
मलिलो --- ना. --- एक जातको सेतो मिहिन कपडा।
मलमास- --- ना. [सं.] --- अधिक मास; पुरुषोत्तम महिना।
मलमूत्र- --- ना. [सं.] --- मूत्रज; युरिया; नाइट्रोजन मल।
मलय- --- ना. [सं.] --- १. भारतको दक्षिण भागमा अवस्थित एक पर्वतशृङ्खला; मलयाचल। २. चन्दन; श्रीखण्ड।
मलयागरु/मलयागिरि- --- ना. [सं. मङ्गल्यागरु] --- सेता भावका फूल, हरिया फल, लाम्चा पात र सेता काण्ड हुने एक प्रकारको रुख वा त्यसैको फल।
मलयाचल- --- ना. [सं.] --- भारतको दक्षिण भागमा रहेको, श्रीखण्डका वृक्ष पाइने एक प्रसिद्ध पर्वत; मलयागिरि।
मलयानिल- --- ना. [सं.] --- मलयाचल पर्वत भएर आउने सुगन्धी हावा; मलयसमीर; दक्षिणी हावा।
मलसाँप्रो- --- ना. --- खैरो र कालो रङको, न्याउरीमुसाका आकारको एक वन्य जन्तु।
मलसाङ्लो- --- ना. [मल+साङ्लो] --- मल भएका ठाउँमा हुने कालोकालो रङको साङ्लो।
मलहम- --- ना. [अ. मरहम] --- हे. मलम।
मलहमपट्टी- --- ना. --- मलमपट्टी।
मलाइ- --- ना. [√ मल् (+आइ)] --- मल्ने भाव, क्रिया वा प्रक्रिया।
मलाइनु- --- क.क्रि. --- मल्न वा मिच्न लाइनु।
मलाई- --- ना. --- दुधको तर; बसौंदी छाली; क्षीरसार।
मलाउनु- --- प्रे.क्रि. [मल्+आउनु] --- मल्न वा मिच्न लाउनु।
मलाम- --- ना. --- मृत व्यक्तिको दाहसंस्कार गर्न नियत स्थानमा वा मसानघाटमा लैजाने काम; शवयात्रा।
मलामी --- ना. --- मलाम जाने मानिस; मुर्दाको सद्गतिका लागि साथ जाने व्यक्ति।
मलायो- --- ना. --- ठुलो केराउका दानाजत्रा राता, गुलिया भावका अमिला गेडा हुने, झुप्पा फल फल्ने, आँख्लैपिच्छे लाम्चा किसिमका बाटुला पात हुने र प्रायः चुक बनाइने एक जातको लेकाली लहरो वा त्यसैको फल।
मलावरोध- --- ना. [सं.] --- १. खुलेर दिसा नहुने अवस्था; कब्जियत। २. गोटा पर्ने स्थिति।
मलाशय- --- ना. [सं.] --- पेटभित्र लादी रहने थैलो; लाद्रो।
मलाहा- --- ना. [अ. मल्लाह] --- नाविक; मल्लाह, माझी।
मलिगिरी --- ना. --- विभिन्न आकारका पात हुने, भेट्नु भएको कपूरजस्तो फुल्ने (लरेसी समूहको) बास्नादार एक बोट।
मलिन- --- वि. [सं.] --- १. मल भएको; घिनलाग्दो; फोहोर। २. अशुद्ध; अपवित्र। ३. उज्ज्वल नभएको; अँध्यारो; मलिनु। ४. ओइलाएको; निस्तेज। ५. नीच; कपटी । ६. पापी; दुश्चरित्र।
मलिनता - --- ना. --- मलिन हुनाको भाव वा अवस्था।
मलिनु - --- वि. [सं. मलिन] --- हे. मलिन।
मलिनु --- क.क्रि. [मल्+इ+नु] --- मल्ने काम गरिनु; माडिनु; मालिस गरिनु ।
मलिमस वि. [सं.] --- १. कालो; कल्सौंदो। २. मलिन।
मलिलो - --- वि. [सं.] --- १. कालो; कल्सौंदो। २. मलिन।
```
-------------------

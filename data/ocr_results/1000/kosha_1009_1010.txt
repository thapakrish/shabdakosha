-------------------
```
मध्यम पुरुष --- ना. --- व्याकरणअनुसार आफूले कुरा गरिरहेको वा आफ्नो कुरा सुन्ने मानिस; तीन पुरुष-उत्तम, मध्यम र प्रथममध्ये एक; द्वितीय पुरुष (तँ, तिमी आदि)।
मध्यमलोक- --- ना. --- भूलोक; मर्त्यलोक; पृथ्वी।
मध्यम वयस्क- --- वि. --- आधा उमेर गुमेको; अधबैँसे।
मध्यम वर्ग- --- ना. --- १. बौद्धिक दृष्टिले सचेत भए पनि आर्थिक दृष्टिले पुगीसरी नआउने श्रेणीका मानिसहरूको समूह; मझौला स्तरका जनता। २. आर्थिक दृष्टिले बिचको श्रेणीका मानिस।
मध्यमवर्ण लोप- --- ना. --- शब्दका माझको वर्ण लोप हुने भाषावैज्ञानिक प्रक्रिया।
मध्यमा- --- ना. [सं.] --- १. हात वा खुट्टाका पाँच औंलामध्ये बिचको औंलो; माझी औंलो। २. नायकका गुण वा दोषका आधारमा मानअपमान गर्ने नायिका। ३. मध्यम श्रेणीको परीक्षा; प्रमाणपत्र वा इन्टरमिडिएट तहको परीक्षा। ४. रजोवती स्त्री।
मध्यमाङ्क- --- ना. [सं.] --- पूर्णाङ्कभन्दा पछिका अङ्कहरूमा प्रत्येक दशका बिचमा पर्ने अङ्क; दशमलवपछिको पाँच अङ्क।
मध्यमाङ्गुल- --- ना. [सं.] --- वास्तु वा मूर्तिकलाको नापोमा प्रयोग हुने, जौको पेटतिरबाट मिलाएर राख्दा सात जौ बराबरको नापो।
मध्यमाञ्चल --- ना. [सं.] --- नेपाललाई विकासक्षेत्रका आधारमा विभाजन गर्दा बाग्मती, जनकपुर र नारायणी अञ्चललाई गाभेर बनाइएको एक क्षेत्र।
मध्यमुण्ड- --- ना. [सं.] --- नृत्तत्त्व-शास्त्रअनुसार मझौला आकारको मुण्ड।
मध्ययुग- --- ना. [सं.] --- एसिया र युरोपको इतिहासका आधारमा सभ्यता, संस्कृति, शिक्षा आदिका दृष्टिले इसाका सातौंदेखि सत्रौँ शताब्दीसम्मको समय; प्राचीन र आधुनिक कालका बिचको काल; मध्यकाल।
मध्ययुगीन --- वि. --- मध्ययुगसम्बन्धी; मध्यकालको।
मध्यरात- --- ना. [सं. मध्यरात्र] --- रातको पूर्वार्द्ध र उत्तरार्द्धका बिचको समय; रातका बिचको समय; आधा रात।
मध्यरात्र/मध्यरात्रि- --- ना. [सं.] --- मध्यरात।
मध्यवर्ती- --- वि. [सं.] --- १. बिचमा रहेको; मझमा रहेको; मध्यस्थ। २. कुनै पनि पक्षमा नलाग्ने; तटस्थ। ३. कुनै वृत्त वा रेखालाई बराबरी पार्ने गरी बिचमा सङ्केतको रूपमा रहेको (बिन्दु)। ४. कुनै भुजाको शीर्षबिन्दुबाट सम्मुख भुजाको मध्य बिन्दुमा पारी खिचिएको (रेखा)।
मध्यवित्त- --- वि. [सं.] --- आर्थिक दृष्टिले मझौला स्तर भएको; न धनी न गरीब।
मध्यवित्त वर्ग- --- ना. --- मध्यवित्त भएका मानिसहरूको समूह; मध्यम वर्ग।
मध्यवित्त समाज- --- ना. --- मध्यवित्त वर्ग।
मध्य व्यञ्जनागम- --- ना. [सं.] --- माझमा व्यञ्जन थपिने भाषावैज्ञानिक प्रक्रिया।
मध्य सप्तक- --- ना. [सं.] --- सङ्गीतशास्त्रका अनुसार स्वरहरूको सामान्य उच्चारण हुने अवस्था।
मध्यस्थ- --- वि. [सं.] --- १. बिचमा रहेको; माझको । २. कसैको पक्षमा नलाग्ने, तटस्थ; उदासीन। ना. ३. दुई पक्षका बिचमा रही कुनै विवादको निर्णय गर्ने वा झगडा आदि मिलाउने व्यक्ति।
मध्यस्थता --- ना. --- खेल, वादविवाद, मुद्दामामिला आदिमा दुई थरीका बिचमा रही हारजितको निर्णय गर्ने वा मिलाउने काम; मध्यस्थको काम। २. मध्यस्थ हुनाको भाव वा अवस्था।
मध्यस्थ निर्णय- --- ना. --- कुनै पक्षविपक्षका बिचमा उठेको विवादमा दुवै पक्षलाई मर्का नपर्ने हिसाबले गरिने निर्णय वा फैसला।
मध्यस्वर लोप- --- ना. [सं.] --- कुनै शब्दका व्यञ्जनका बिचमा रहेको स्वरध्वनिको लोप हुने काम (जस्तै- समाचार > सम्चार, तमसुक > तम्सुक आदि)।
मध्य स्वरागम- --- ना. [सं.] --- शब्दका बिचमा दुवैतिरका व्यञ्जनध्वनिका बिचमा स्वर थपिन आउने काम ( जस्तै- क्रिया > किरिया, प्लेट > पिलेट)।
मध्या- --- ना. [सं.] --- १. यौवन चढेकी, केही धृष्ट र कम लज्जालु नायिका; मझौली खालकी नायिका। २. रजस्वला भइसकेकी स्त्री। ३. हात वा गोडाका सबैभन्दा लामो औंला; माझीऔंला। ४. छन्दशास्त्रअनुसार प्रत्येक चरणमा तीन अक्षर हुने एक वर्णवृत्त।
मध्यानी- --- ना. [सं. मध्याह्न] --- १. दिनको ठिक मध्य समय; आधा दिन। २. पुराण, यज्ञ आदिमा दिउँसो केही क्षणसम्म विश्राम गर्ने समय; मध्यान्तर; मध्याह्न।
मध्यान्तर- --- ना. [सं.] --- चलिरहेको कुनै कार्यक्रम थोरै बेर विश्रामका लागि रोकिने समय; बिचको विश्राम; मध्य-समय।
मध्यान्न- --- ना. [सं. मध्याह्न] --- मध्याह्न; दोपहर।
मध्यावकाश- --- ना. [सं.] --- चालु कार्यक्रमलाई स्थगित राखेर केही छिनका लागि गरिने विश्राम; मध्यान्तर; अल्पावकाश।
मध्यावधि- --- ना. [सं.] --- १. बिचको अवधि वा समय। २. कुनै खास योजना वा कार्यक्रमका कार्यान्वयनको बिचको चरण वा अवस्था।
मध्यावधि चुनाव- --- ना. --- निर्धारित अवधिका लागि चुनिएका सदस्यहरूद्वारा गठित प्रतिनिधिसभा आदिको समय पूर्ण नहुँदै विशेष परिस्थितिवश बिचैमा हुने अर्को चुनाव वा निर्वाचन।
मध्यावधि मूल्याङ्कन- --- ना. --- त्यस चरणमा गरिने कार्यप्रगतिको मूल्याङ्कन वा लेखाजोखा।
मध्यासव- --- ना. [सं.] --- १. धयँराका फूलमा लाग्ने गुलियो रस; धयेंराको पुष्परस। २. पानी र मह मिलाएर बनाइने एक किसिमको मद।
मध्याहन- --- ना. [सं.] --- दिनको बिचको समय; आधा दिनको बेला; मध्यदिन; मध्यानी।
मध्याहन रेखा- --- ना. --- हे. देशान्तररेखा।
मध्याह्नोत्तर- --- ना. --- दिनको आधा भाग बितिसकेपछिको समय; अपराह्ण।
मध्ये- --- ना.यो. [सं. मध्य ए] --- कुनै वस्तु वा समूहका माझमा; धेरै वा अनेकका बिचमा। (उदा.- पाठ्यक्रममा निर्धारित विभिन्न विषयमध्ये आफूलाई मन परेको विषय रोज्नुपर्छ)।
मध्वाचार्य- --- ना. [सं.] --- दक्षिणी भारतमा प्रचलित वैष्णव सम्प्रदायका प्रवर्तक एक प्रसिद्ध आचार्य; वैष्णवाचार्य।
मन --- ना. [सं. माने --- चालिस सेर वजन बराबरको तौल वा परिमाण।
मन२- --- ना. [सं. मनः] --- १. प्रणीहरूको अनुभव, इच्छा, बोध, विचार, सङ्कल्प-विकल्प आदिलाई नियन्त्रित तथा परिचालित गर्ने अन्तकरणको अंश वा वृत्ति; नाक, कान, आँखा आदिबाट थाहा पाइने कुराबाट आफूलाई प्रभावित पार्ने आन्तरिक इन्द्रिय; अन्तःकरण; चित्त; दिल; हृदय। २. इच्छा; कामना; अभिलाषा; रुचि। ३. स्वभाव; प्रकृति। ४. आशय; इरादा; विचार।
मनकन्ये- --- वि. --- मनले कथेको; मनगढन्त।
मनकल्पाइ- --- ना. --- मन कल्पने काम वा भाव; अग्घोर चाहना।
मनकल्पित --- वि. --- मनगढन्त; मनचिन्ते।
मनकान्छे- --- ना. --- मनको आकाङ्क्षा; मानसिक इच्छा वा आकाङ्क्षा; मनको धोको; मनोरथ।
मनकामना --- ना. --- १. नेपालको गण्डकी अञ्चलअन्तर्गत गोरखा जिल्लामा अवस्थित एक प्रसिद्ध भगवती । २. मनको इच्छा वा अभिलाषा; मनकान्छे; मनोकामना।
मनकारी- --- वि. --- फुक्का दिलको; उदार मन भएको; दिलदार।
मनखत- --- ना. --- मनमा लागेको चोट; मानसिक दुःख; खेद।
मनगढन्त- --- वि. --- मनमा गढेको; मनले कल्पना गरेको; कपोलकल्पित; निराधार।
मनगढन्ते --- वि. --- मन गढन्त।
मनग्गे/मनग्य --- वि. [मन+योग्य --- मनले चिताएजति; प्रशस्त; यथेष्ट; पउल; पुग्दो; छ्यालब्याल।
मनचरी- --- ना. [मन+चरो] --- १. मनको चञ्चलता; मानसिक अस्थिरता। २. मनरूपी चरो; मन।
मनचिन्ते- --- वि. [सं. मनश्चिन्तित] --- मनले चिताएजस्तो दिने; मनले चिताएजति; मनमाफिकको; इच्छाअनुसारको।
मनचिन्ते झोली --- ना. --- मनले चिताएको कुरा तुरुन्तै झिक्न सकिने भनी प्रसिद्ध, एक प्रकारको काल्पनिक झोली (दन्त्यकथा आदिमा प्रचलित)।
मनतातो- --- वि. [मन्द+तातो] --- सहन सकिनेजति तातो; केही मात्र तातो; अलिअलि तातो।
मनन- --- ना. [सं.] --- १. मन लगाएर कुनै कुरा सोच्नेसम्झने काम वा प्रयास; गौरसाथको सोचाइ; विचार; चिन्तन। २. अनुमान; अन्दाज; अडकल।
मननशील --- वि. --- मनन गर्ने स्वभावको; सोचविचार गर्ने आदत भएको; चिन्तनशील; विचारशील।
मननीय --- वि. --- मनन गर्न योग्य; सोच्न लायक; विचारणीय।
मन पर्नु- --- अ.क्रि. [मन+पर्+नु] --- १. रुचिकर हुनु; चित्तबुझ्दो हुनु; हृदयले स्वीकार गर्नु। स.क्रि. २. मन पराउनु; दिलदेखि नै चाहना गर्नु।
मन पराइ- --- ना. --- मनपर्ने भाव, क्रिया वा प्रक्रिया।
मनपरी- --- क्रि.वि. --- १. राम्रोनराम्रो, असलखराब केही नसोचेर; मनलागी; मनपर्दी; मनमानी। वि. २. जस्तो मन लाग्यो त्यस्तो; उटपट्याङ चालको; जथाभाबी।
मनपर्दी- --- क्रि.वि. --- १. मनपरी; जथाभाबी। वि. २. मनले चाहेकी वा रुचाएकी; प्रिय लाग्ने (स्त्री.)।
मनपर्दो --- वि. --- १. मनले चाहेको वा रुचाएको; प्रिय; चित्तबुझ्दो । क्रि.वि. २. मनपरी; जथाभाबी।
मनपाहा- --- ना. --- लामालामा खुट्टा, लाम्चो शरीर र जालीदार पन्जा हुने एक प्रकारको लेकाली भ्यागुतो।
मनपुत- --- वि. --- मनले पवित्र वा शुद्ध ठहऱ्याएको; अन्तरात्माले अनुमोदन गरेको।
मनपेट- --- ना. [मन+पेट ] --- भित्री आशय वा अभिलाषा; मन र हृदय; आँतभेउ ।
मनबहलाउ- --- ना. [मन बहलाउ] --- कुनै कुरामा मनलाई संलग्न गरी प्रसन्न रहने वा समय काट्ने काम-काइदा।
मनभोग- --- ना. [सं. मोहनभोग] --- सुजी, मैदा आदि घिउमा भुटी चिनी, दुध आदि हालेर पकाइने स्वादिष्ठ नरम खानेकुरो; हलुवा।
मनमती- --- ना. [मन+मत्+ई] --- काठमाडौँ उपत्यकाको ईशान कोणमा रहेको मणिचूड पर्वतबाट निस्की काठमाडौँ र भक्तपुरको बिचबाट बग्ने एक नदी; मनहरा।
मनमन- --- क्रि.वि. [मन+मन] --- अरूले नसुन्ने गरी; मनमा मात्र; आफैमा।
मनमनै --- क्रि.वि. --- मनमनमा; मनभित्रै (मनमन हर्क डोली चढी लर्क - उखान)।
मनमानी- --- क्रि.वि. [मन+मान्+ई] --- इच्छाअनुसार; मनपरी; मनलागी; जथाभाबी।
मनमुटाउ --- ना. [हि. मनमुटाव ] --- दुई थरीका बिच मनमनै हुने फाटो; वैमनस्य; अमेल।
मनमोज- --- ना. [मन+मोज] --- १. मनले चाहेको जस्तो आनन्द वा सुख; मनमाफिकको मोज; मनमौज। वि. २. मनले चिताएजस्तो; मनपर्दी।
मनमोजी- --- वि. --- १. मनले चाहेको जस्तो मोज गर्ने; मनमोजमा लाग्ने; मनमौजी। २. निश्चिन्त; अलमस्त।
मनमोहक- --- वि. [सं.] --- १. मनोहर; सुन्दर। २. मनलाई मोहित पार्ने।
मनमोहकता- --- ना. --- मनमोहक हुनाको भाव, अवस्था वा विशेषता।
मनमौज- --- ना. --- हे. मनमौज।
मनमैजी- --- वि. --- मनमोजी।
मन रत्यौली- --- ना. [मन+रत्यौली] --- मनको रत्याइ; मनोरञ्जन; मनोविनोद; मोजमज्जा।
मनलागी --- क्रि.वि. [मन+लाग्+ई] --- जस्तो मन लाग्यो त्यस्तै गरेर; मनपरी; जथाभाबी।
मनशक्ति- --- ना. [सं.] --- मानसिक शक्ति; मनोबल।
मनशिला- --- ना. [सं.] --- आयुर्वेदीय औषधीमा प्रयोग गरिने एक प्रशोधित खनिजपदार्थ; मैनसिल।
मनश्चक्षु- --- ना. [सं.] --- १. भित्री मनको आँखा; अन्तर्दृष्टि। २. ज्ञान; विवेक।
मनश्चिकित्सक- --- ना. [सं.] --- मानसिक रोगको उपचार गर्ने चिकित्सक वा डाक्टर।
मनश्चिकित्सा- --- ना. [सं.] --- मनोविज्ञानका क्षेत्रमा रोगीको मनको
```
-------------------

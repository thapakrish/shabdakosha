-------------------
```
बेसनको लड्डु --- ना. --- बेसनबाट बनेको वा बनाइएको लड्डु।
बेसमझ - --- वि. [बे+समझ] --- समझ वा विचार गर्ने शक्ति नभएको; विनासमझको; नासमझ।
बेसम्भार- --- वि. [बे+सम्भार] --- सँभाल्न नसकिने; जतन पुऱ्याउन नसकिने।
बेसरम- --- वि. [फा. बे+शर्म] --- सरम वा लाज नभएको; नकच्चरो; निर्लज्ज ।
बेसरमी- --- ना. --- लाज नहुने चाल; निर्लज्जता; नकच्चरोपन।
बेसरी- --- क्रि.वि. [बेस+गरी] --- ठिक हुनेभन्दा बढी हुने गरी; जोरसित; खुबसँग; राम्ररी; छ्‌यालब्याल; मनग्यै।
बेसरी- --- ना. [सं.] --- नेपालका प्रसिद्ध वैयाकरण वीरेन्द्रकेशरीद्वारा रचित, 'सुन्दरी' पत्रिका (सं. १९६३) का विभिन्न अङ्कमा प्रकाशित अपूर्ण नेपाली लक्षण-ग्रन्थ।
बेसुरा- --- वि. --- १. विनास्वरको। २. दुई थरीका गलाको वा तारको आवाज नमिलेको; बेसुर भएको।
बेसुर२- --- वि. [बे+सूर] --- १. होस नभएको; स्मरणशक्ति बिलाएको; बेहोस। २. अधबेस्रो।
बेसुल्लो- --- ना. [वेश्या+उल्लो] --- गुन्डो; कुँडो ।
बेसोमत- --- ना. [बे+सोमत] --- १. सोमत नहुने ढाँचा वा स्थिति; असभ्य चाल। वि. २. बेसोमती।
बेसोमती- --- वि. --- सोमत नजान्ने; मर्यादा नबुझेको; असभ्य; अभद्र।
बेसौटी- --- ना. [बेसाउ+औटी] --- बेसाउने काम; बेसाएको अन्नपात; बेसाहा।
बेसौटे --- वि. --- १. खरिद गरेको; बेसाएको (अन्न आदि)। २. बेसाहारी।
बेसौटो- --- ना. --- बेसाएको वस्तु।
बेसौती- --- ना. [बेसाउ+औती] --- बेसाएको अन्नपात; बेसौटी।
बेसौनी- --- ना. [बेसाउ+औनी] --- १. बेसाउने काम; बेसौटी। २. बेसाएको अनाज; बेसाहा।
बेसौरी- --- वि. [बेसउरई] --- सउर नभएको; बेसउर; अशिष्ट।
बेसाँध - --- वि. [बे+साँध] --- साँध वा सीमा नभएको; मर्यादारहित।
बेसाइ- --- ना. [बेसाउ+आइ] --- बेसाउने क्रिया वा प्रक्रिया।
बेसाइत - --- ना. [बे+साइत] --- नराम्रो साइत; कुसाइत।
बेसाइनु- --- क.क्रि. [बेसाउ+इ+नु] --- बेसाउने काम गरिनु; किनिनु।
बेस्मारी- --- क्रि.वि. [बेस+मारी] --- चर्कोसँग; बेसरी।
बेसाउनु- --- स.क्रि. [बेसाहा+आउ+नु] --- १. धान, चामलजस्ता खाद्यान्न खरिद गर्नु; सौदा गर्नु। २. जानीजानी गर्न अयोग्य काम गरेर दुःख पाउनु; झन्झट मोल्नु।
बेस्याहार- --- वि. [बे+स्याहार] --- स्याहार नगरिएको वा गर्न नसकिने; स्याहार नपुगेको।
बेस्वाद- --- वि. [बे+स्वाद] --- १. स्वाद नभएको; बिरसिलो; खल्लो; नमिठो। २. स्वाद नहुने स्थिति; नमिठोपन; खल्ल्याइँ।
बेस्से- --- ना. [सं. वेश्या] --- १. वेश्या। २. आइमाईलाई गाली गर्दा प्रयुक्त हुने शब्द।
बेसाउनी- --- ना. --- अन्न आदि किन्ने काम, बेसाउने काम।
बेसाउरे- --- वि. --- आफ्नो खेतीको अन्नले खान नपुगी किनेर खाने; बेसाएर खाने।
बेसार - --- वि. [बे+सार] --- कुनै सार नभएको; फोस्रो; बेकामको।
बेसार २- --- ना. --- अदुवाका ढाँचाको बोट हुने र जमिनमुनि त्यस्तै छाँटले फल्ने पहेंलो एक कन्द; दालतरकारीमा हालिने त्यसैको धुलो; हलेदो।
बेसारे- --- वि. --- १. चिप्लो कुरा गरेर रिझाउन सिपालु; लोलोपोतो गर्न जान्ने; चेप्य्राइँ पार्न सक्ने। (उदा.- च्यान्टी त साह्रै बेसारे पो छ, कुराले ठिक्क पार्छ।) २. बेसारजस्तो पहेँलो।
बेसारो- --- ना. --- आकासमा पखेटा चालेर एकै ठाउँमा उडिरहने चिलजत्रो एक चरो।
बेसाऱ्याइँ- --- ना. --- बेसारेपन; ढाँट।
बेसाऱ्याइँ घस्नु- --- अ.क्रि. --- लोलोपोतो गर्नु।
बेसाहा- --- ना. [बेसाउ+आहा] --- दैनिक उपभोगका लागि बेसाइने अन्नपात आदि आवश्यक वस्तु; खरिद गरिने अन्नहरूको बजारभाउ।
बेसाहारी- --- ना. [बेसाउ+आहारी] --- १. बेसाएको अन्नले जीविका गर्ने व्यक्ति। २. अनिकालका समयमा अन्न खोज्न आउने मानिस ।
बेसी - --- ना. --- पहाडको फेदीको मैदानी भाग, बेंसी।
बेसी- --- क्रि.वि. [फा. वेशी] --- मात्रा वा आवश्यकताभन्दा धेरै; बढी बढ्ता ।
बेसुर- --- वि. [बे+सुर] --- १. स्वर नमिलेको; बिनासुरको। सुर वा कुनु नमिलेको; टेढोमेढो; बाङ्गो। (उदा.- डकर्मी काँचो परेछ, बेसुरको गारो पो लाइदियो।)
बेहक- --- ना. [बे+हक] --- १. हक वा अधिकार नपुग्ने स्थिति। वि. २. हक नपुग्ने; अधिकार नभएको।
बेहद- --- वि. [बे+हद] --- १. हद वा सीमा नभएको; विनाअवधिको । २. थाहा पाइनसकिने; धेरै; ज्यादा।
बेहान- --- ना. [√ बिहान] --- बिहान।
बेहानी- --- बिहानीपख; बिहानी।
बेहाल- --- वि. [फा.] --- १. गएगुज्रेको अवस्थामा रहेको। २. व्याकुल; विकल।
बेहिसाब- --- वि. [बे+हिसाब] --- १. हिसाब गरिनसकिने; अनगन्ती; थुप्रो। २. क्रमबद्ध नभएको; अस्तव्यस्त । ना. ३. अन्याय; बरबाद; जथाभाबी।
बेहुली- --- ना. [बेहुलो+ई] --- विवाहकी कन्या; दुलही।
बेहुली भतेर- --- ना. --- दुलही भित्र्याएको भोलिपल्ट इष्टमित्र, दाजुभाइ भेला भई खाने चलनअनुसार दुलहीले पकाएको र पस्केको प्रीतिभोज ।
बेहोर्नु- --- स.क्रि. [√ बेहोर+नु] --- १. भइपरिआएका दुःखसुख धैर्यपूर्वक सहनु; जस्तो परिआउँछ उस्तै भोग्नु वा खप्नु। २. कुनै कामका निम्ति हुने खर्चबर्चको जिम्मा लिनु; ऐभारा बोक्नु; अङभर गर्नु। ३. कुनै काम वा कुरो स्वीकार गर्नु; सकार्नु।
बेहोर- --- ना. [सं. व्यवहार] --- १. मानिसमा हुने असल वा खराब बानी; चालचलन; स्वभाव। २. बानीको पूरक शब्द।
बेहोरा- --- ना. [सं. व्यवहार] --- १. कुनै कुरा वा घटनाअन्तर्गतका हरेक बुँदा वा दफा; कुनै घटना वा क्रियाकलापसित सम्बन्धित प्रामाणिक कुरा। २. लेखाइको छाँट वा सिलसिला। ३. बेहोर।
बेहोराइ- --- ना. [बेहोर्+आइ] --- बेहोर्ने क्रिया वा प्रक्रिया।
बेहोरिणी- --- वि. [बेहोरा+ऋणी] --- ऋण लिने वा बेहोर्ने; ऋणीको बेहोरा उल्लेख भएको (जस्तै- धनबेहोरिणीका नाम- तमसुक, राजीनामा आदि कागतपत्रमा)।
बेहोरिनु- --- क.क्रि. [बेहोर्+इ+नु] --- बेहोर्ने काम गरिनु; सहिनु; खपिनु।
बेहोस - --- वि. [बे+होस] --- १. होस नभएको; अचेत अवस्थाको; मूच्छित। ना. २. होसको अभाव; अचेतनता।
बेहोसी- --- ना. --- १. बेहोस हुने स्थिति; होस नहुने चाल। वि. २. होस नराख्ने; होस नभएको।
बेहनु- --- स.क्रि. [प्रा. वेढाई+नु] --- हे. बेर्नु।
बेहाइ- --- ना. --- बेराइ।
बेहाइनु- --- क.क्रि. --- बेराइनु।
बेहाउनु- --- प्रे.क्रि. --- बेराउनु।
बेहिनु- --- क.क्रि. --- बेरिनु ।
बेहुवा- --- वि. --- हे. बेरुवा।
बैंस १- --- ना. --- प्रायः खोलाका छेउछाउ हुने लामालामा पात र लहराजस्ता तर्केका हाँगा भएको वृक्षविशेष।
बैंस २- --- ना. [सं. वयस्] --- चढ्दो उमेरको अवस्था; यौवन; जोबन; जवानी।
बैसदार - --- वि. --- बैंसालु ।
बैंसालु- --- वि. --- यौवन भरिएको; चढ्दो बैँसको।
बैंसे- --- वि. --- बैंस भएको; बैंसको।
बैक- --- ना. --- १. लोग्ने; पति; पोइ। २. पुरुषजाति।
बैकिनी- --- ना. --- १. विवाहित युवती; बिहे भएकी तरुनी (प. ने.)। २. स्वास्नी। ३. स्त्रीजाति; नारी।
बैगनी - --- वि. / ना. --- हे. बैजनी।
बैगुन- --- ना. [सं. वि+गुण] --- १. गुनको अभाव; नराम्रो वा खराब गुन; अवगुण। २. बेफाइदा गर्ने वस्तु; कुफत।
बैगुनी- --- वि. --- १. अरूले लाएको गुन वा उपकार बिर्सने; कृतघ्न। २. खराब गुण भएको; बेफाइदा गर्ने।
बैङ्क- --- ना. [अङ्.] --- ब्याज दिएर रुपियाँपैसा जम्मा गर्ने, मागेको बेलामा भुक्तानी वा सापटी दिने, लेनदेन, तेजारती आदि आर्थिक कारोबार गर्ने वाणिज्यसम्बन्धी सरकारी वा गैरसरकारी संस्था; ब्याङ्क।
बैङ्क कारबाई- --- बैङ्कले गर्ने काम; बैङ्कसम्बन्धी काम।
बैङ्क पासबुक- --- ना. --- बैङ्क हिसाबपुस्तिका।
बैजनी - --- वि. --- १. रातो भन्टाको रङजस्तो; रातो र निलो मिसिएका रङको; बैगनी। ना. २. त्यस्तो रङ।
बैठक- --- ना. [प्रा. विट्ठ] --- १. मानिसहरूसँग भेट्ने, कुरा गर्ने विशेष कोठा। २. सभासमिति आदिका सदस्यको एक पटकको बसाइ; सभा; कचहरी (मिटिङ)। ३. देवप्रतिमाहरू बसाउने आसन। ४. भाँडाकुँडा आदिको भुईंमा टेकिने पिँधको घेरो।
बैठक विवरण- --- ना. --- सभासमिति आदिको बैठकमा भएका छलफल, निर्णय आदिको बेहोरा।
बैठकी- --- ना. --- लगातार उठबसको अभ्यास गर्ने कसरतविशेष।
बैठके- --- ना. --- बैठक सजाउने वा बैठकको सरसफाइ-सम्बन्धी काम गर्ने नोकर।
बैठाई --- क्रि.वि. [√ बैठान] --- मारेर; मिति पुऱ्याएर (दिव्य.)।
बैठान- --- ना. [प्रा. विट्ठ] --- १. उठान भएको कुरो पूरा गर्ने काम; टुङ्गो; समाप्ति। २. रहने ठाउँ; ठेगान; स्थिति।
बैठान कर --- अन्य देशको विमान आफ्नो देशको विमानस्थलमा आई बसेकोमा लाग्ने कर।
बैठ्याइ- --- ना. [√ बैठ्याउ ((+आइ)] --- बैठ्याउने काम वा किसिम।
बैठ्याइनु- --- क.क्रि. --- बैठ्याउने काम गरिनु।
बैठ्याउनु - --- स.क्रि. [बैठान+याउ+नु] --- १. उठ्नै नसक्ने गरी पिट्नु; बजाउनु; ठोक्नु। २. मिति पुऱ्याउनु; मार्नु। ३. मजैसित धनमाल हातलागी गर्नु। ४. खुब खानु।
बैतडी - --- ना. --- नेपालको सुदूर पश्चिमाञ्चल विकासक्षेत्रभित्र पर्ने महाकाली अञ्चलको एक पहाडी जिल्ला।
बैतर्नी- --- ना. [√ वैतरणी] --- यमलोक जाँदा बिचमा तर्नुपर्ने भनिएको दुस्तर नदी; वैतरणी।
बैता- --- ना. --- नाउमा चढेर जाने काम।
बैदार- --- ना. [√ बहीदार] --- हे. बहीदार।
बैदारी- --- ना. --- बैदारको काम।
बैना- --- ना. [अ. बैआन] --- किन्ने, बनाउने आदि कामकुराको पक्कापक्की तथा विश्वासका निम्ति पहिले नै दिइने रकम; अग्रिम मूल्य; पेस्की।
बैना पत्र- --- ना. --- बैना वा बैनाबट्ट्टा गरिएको कागत।
बैना बट्टा- --- ना. --- घरजग्गा आदि खरिदबिक्री गर्दा लिनेदिनेका बिचमा कुरा मिलेपछि पक्का गर्न दिइने अग्रिम मूल्य; पेस्की रकम।
बैनी- --- ना. [√ बहिनी] --- बहिनी; भगिनी।
बैनी जुवाइँ/ज्वाइँ- --- ना. --- बहिनीको लोग्ने बहिनी-जुवाइँ।
बैने- --- वि. [बैनी+ए] --- बैनीसँग सम्बन्धित; बैनीको ।
बैने जुवाइँ/ज्वाइँ- --- ना. --- बैनीजुवाइँ; बैनीज्वाइँ।
बैनेउलो - --- ना. --- दिदीबहिनीको छोरो; सानीआमा वा ठुलीआमाको छोरो।
बैन्ड- --- ना. [अङ्.] --- बादशाही बाजा; बेन।
बैयूँकेरा- --- ना. --- मालभोग केराको जस्तै बास्ना आउने, लामा र ठुला कोसा हुने एक जातको केरा।
बैरङ चिठी- --- ना. [अड्. बाइरङ+चिठी] --- टिकटविना पठाइएको र पाउनेले नै टिकटखर्च बेहोर्नुपर्ने चिठी।
बैल- --- ना. [सं. बलीवर्द] --- बयल; गोरु।
बैलगाडा- --- ना. --- बैलले तान्ने गाडा।
बैलगाडी- --- ना. --- बैलगाडी।
बैला --- वि. [सं. वन्ध्या] --- यौवन परिपक्व भएर पनि गर्भधारण नगर्ने; सन्तान नजन्माउने; कहिल्यै नबियाउने; बाँझी; थारी।
बैलिनु- --- अ.क्रि. [बैला+इ+नु] --- मस्त तरुनी भएर पनि पेट नबोक्नु; बैला हुनु; बराँठिनु।
```
-------------------

-------------------
```
मदिर- --- वि. [सं.] --- १. नशा लाग्ने। २. आनन्द दिने । ३. नयनाभिराम।
मदिरा- --- ना. [सं.] --- १. जाँडरक्सी आदि नशालु पदार्थ; मद्य; सराब। २. सात भगण र अन्तमा एक गुरु भएको बाइसअक्षरे वार्णिक छन्द।
मदिराक्ष- --- वि. --- मदले लट्ठिएका आँखा भएको; मत्तलोचन।
मदिराक्षी- --- वि. --- १. मदले लट्ठिएका आँखा हुने (स्त्री)। २. जादूले जस्तो आकर्षण गर्ने आँखा भएकी (युवती)।
मदिराक्षी गृह- --- ना. --- जाँडरक्सी बनाउने, बेच्ने वा बसेर खाने ठाउँ; भट्टी; बार।
मदिरालय --- ना. --- मदिरागृह, भट्टी।
मदिरोन्मत्त - --- वि. --- रक्सीका नशाले चुर भएको; मदिराले मात्तिएको।
मदिलो- --- ना. --- अण्डाकार लाम्चिला पात हुने, पातका तल्लापट्टि चाँदीको जलप मैं सेतो टल्कने, मञ्जरीका आकारका प्रशस्त फूल फुल्ने, दिसा खलास गर्ने औषधीका रूपमा तथा हृदयरोगमा समेत सेवन गरिने, भुईंमै लत्रेर फिँजारिएको एक बोटविशेष।
मदिसा- --- ना. --- चाँगे जस्तै फुल्ने, ठुलठुला, लाम्चा आकारका पात भएको, मसिना, काला रङका चेप्टा दाना फल्ने, अमलपित्त र गर्मीको औषधी मानिएको एक जातको झार।
मदिसे- --- वि. [मदेस ए] --- १. मदेसमा बस्ने; मदेसको बासिन्दा। २. मदेससम्बन्धी; मदेसको । ३. मध्यप्रदेशको निवासी।
मदिसे काँढो- --- ना. --- च्याप्टो खालको सिउँडी; मदिसे सिउँडी।
मदिसे बदाम- --- ना. --- एक प्रकारको बदाम, कागजी बदाम।
मदिसे सिउँडी- --- ना. --- रोटीजस्ता ठुला र लाम्चा पात हुने, पातबाटै अर्को पात पलाउने, पातभरि लामा र तिखा काँडा हुने एक प्रकारको सिउँडी; नागफणी; नागबिहिनी; मदिसे काँडो।
मदिसे सुप- --- ना. --- बास्ना आउने खालको, ठुलो जातको सुप।
मदीय- --- वि. [सं.] --- मेरो; आफ्नो।
मदुस- --- ना. --- काठको ठुलो आकारको, अनेक सामान राखनधरन गर्न मिल्ने र खाटको कामसमेत लिन सकिने, ठुलो सन्दुस; खाटे बाकस।
मदेस/मदेश- --- ना. --- हे. मधेस।
मदोन्मत्त - --- वि. [सं.] --- १. मदिराको सेवनले मातिएको; नशाले चुर भएको; मदान्ध। २. धन, यौवन, अधिकार, मान आदिले भुईंमा खुट्टा नभएको; मदमत्त।
मद्दत- --- ना. [अ. मदद] --- मदत।
मद्दतगार - --- ना. --- मदतगार।
मद्दतिया- --- ना. --- १. सहायक व्यक्ति। वि. २. सहायक।
मद्दती - --- वि. --- मद्दत गर्ने; मदती।
मद्धिम - --- ना. [सं. मध्यम] --- मध्यम; ठिक्क; साधारण।
मद्य- --- ना. [सं.] --- रक्सी, जाँड आदि मादक पेय पदार्थ; मदिरा; सराब।
मद्य निषेध- --- ना. --- १. जाँडरक्सी आदि मादक पदार्थको प्रचलनमा प्रतिबन्ध लगाउने काम। २. बुद्धधर्मका पञ्चशील सिद्धान्तमध्येको एक।
मद्यप- --- वि. --- जाँडरक्सी पिउने; रक्सीबाज; जँड्याहा।
मद्यप पान- --- ना. --- जाँड, रक्सी आदि मादक पदार्थ सेवन गर्ने काम; मदिराको पान।
मद्यपपायी - --- वि. --- मद्यपान गर्ने; सराबी।
मधानी- --- ना. [सं. मन्थनी] --- प्रायः बाँसको सरोमा चारैतिर छेडिएको च्याप्टा चारपाटे पोरा राखी नेतीले तान्दा ठेकीको दही मथ्ने साधन; मही पार्ने उपकरण; मन्थनी; मदानी।
मधाने- --- वि. --- १. ठुलो र चाक्लो। २. कामकुरो बिथोल्ने; अघिसरा; भाले। ना. ३. लप्सीका जस्ता तर गाढा हरिया पात हुने, काठ, टेबुल, कुर्सी आदि बनाउने काममा प्रयोग गरिने एक वृक्ष।
मधिसे- --- वि. [मधेस+ए] --- मदिसे।
मधिसे काँडो- --- ना. --- मदिसे काँडो; च्याप्टे सिउँडी।
मधिसे सुप- --- ना. --- मदिसे सुप।
मधु- --- ना. [सं.] --- १. माहुरीले चाकामा जम्मा गरेको गुलियो पदार्थ; मह। २. फूलका कलिकामा जमेर बस्ने र भँवरा, माहुरी आदिले चुस्ने गुलियो रस; पुष्परस; मकरन्द। ३. मदिरा । ४. चैत-वैशाख; वसन्त ऋतु। ५. पानी; जल। ६. मदिरा बनाउने काममा प्रयोग हुने टपजस्तो आकारका फूल फुल्ने एक वृक्ष; महुवा। ७. पुराणअनुसार विष्णुका कानेगुजीबाट उत्पन्न भएका र विष्णुले आफ्नै जाँघमा राखेर मारेका मधु र कैटभ नामक दुई राक्षसमध्ये एक। ८. औषधीमा प्रयोग गरिने, सानो नली भएको, गुलियो स्वाद हुने लेकाली बुटी; जेठीमधु। ९. अमृत। वि. १०. मिठो; मधुर; गुलियो।
मधुकर- --- ना. --- १. भवँरो; भ्रमर। २. कामुक पुरुष; स्त्रीलम्पट व्यक्ति।
मधुकारी- --- ना. --- १. पोथी भँवरो; भ्रमरी। २. जोगीसन्न्यासी र भाटहरूलाई दिइने पकाएका अन्नको भिक्षा।
मधुकर्कटी- --- ना. --- निबुवा जस्तै आकारका बास्नादार पात हुने, त्यस्तै खालको फूल फुल्ने, डल्ला हरिया, पाक्दा पहेंलो बोक्रो हुने फल फल्ने, भित्र केस्राकेस्रामा रस हुने काँडादार बोट वा त्यसैको फल।
मधुकोश- --- ना. --- १. माहुरीले मह सञ्चय गर्ने चाका; महको घार। २. फूलको परागमंतिर पुष्परस जम्ने ठाउँ; रसकुड्मल।
मधुप- --- ना. --- १. भवँरो। २. माहुरी। वि. ३. मद्यपान गर्ने; रक्सीबाज; सराबी।
मधुपर्क- --- ना. --- मह, घिउ, चिनी, सखर र जल मिलाएर बनाइएको, देवता, वर, अतिथि आदिलाई अर्पण गरिने पदार्थ; घिउ, मह र चिनीको मिश्रण।
मधुप्राशन- --- ना. --- नवजात बालकलाई पहिलोपल्ट मह, घिउ चटाउने एक संस्कार।
मधुबिमिरो - --- ना. --- पहाडखण्डमा हुने, बोक्रो बाक्लो भएको निबुवाभन्दा केही ठुलो फल लाग्ने एक बोट; त्यसकै फल।
मधुमक्खी/मक्षिका/मक्षी- --- ना. --- माहुरी।
मधुमती - --- ना. --- योगशास्त्रअनुसार रजोगुण र तमोगुणको नाश भएर सत्त्वगुणको पूर्ण प्रकाश हुने मनको स्थिति।
मधुमय - --- वि. --- मधु वा मिठासले युक्त; गुलियो रसले भरिएको।
मधुमल्लिका- --- ना. --- मालतीको लता; मधुमालतीको लहरो।
मधुमाधव- --- ना. --- चैत्र र वैशाख दुई महिना; वसन्त ऋतु।
मधुमालती- --- ना. --- १. भेट्नु खस्रो भएको ठुला पात हुने, झुप्पो भएर फूल फुल्ने जलन, कफ, वातज्वर आदिमा औषधी हुने एक जातको बोट वा त्यसकै फूल। २. प्राचीन आख्यानमा प्रसिद्ध एक सुन्दरी युवती; सोही नामको नेपाली आख्यान।
मधुमास - --- ना. --- १. चैत्र महिना। २. वसन्त याम।
मधुमेह- --- ना. --- पिसाबसँगै महजस्तो केही बाक्लो तरल पदार्थ आउने रोग; प्रदरको रोग; प्रमेह।
मधुर- --- वि. [सं.] --- १. मिठो महक भएको; स्वादिलो । २. सुन्दा कानलाई आनन्द दिने; कर्णप्रिय (बोली)। ३. कोमल; मृदु। ४. मधुरो; मन्द; हल्का। ना. ५. मिठो स्वाद; मिठास।
मधुरता/त्व- --- ना. --- मधुर हुनाको भाव वा अवस्था; मिठोपन; माधुर्य।
मधुरभाषी- --- वि. --- मिठो बोली बोल्ने; मृदुभाषी।
मधुरस- --- वि. [सं.] --- १. मधुर रस भएको; मिठो। २. गुलियो। ना. ३. मह।
मधुरिमा- --- ना. [सं.] --- माधुर्य; मधुरता; मिठास।
मधुरो - --- वि. [सं. मधुर] --- १. चर्को राप वा ताप नभएको; मिठो वा न्यानो लाग्ने (घाम, आगो आदि)। २. हल्का खालको; बिस्तारै चल्ने; मत्थर; मन्द (हावा आदि)। ३. गुलियो वा पिरो आदि अलिअलि मात्र लागेको (खानेकुरो)। ४. हलौं खालको बास्ना भएको (कमल, गुलाफ आदिका फूलको जस्तो)। ५. सुन्दा राम्रो वा मिठो लाग्ने (कुरो)। ६. मधुर; मिठो ।
मधुशाला- --- ना. [सं.] --- जाँडरक्सी आदि मादक पदार्थ बनाउने, बेच्ने वा खाने ठाउँ; मदिरा गृह; भट्टी; बार।
मधुश्री- --- ना. [सं.] --- वसन्त ऋतुको आनन्ददायक सौन्दय; वसन्तशोभा।
मधुसार- --- ना. [सं.] --- चिनी र यस्तै तागतदार वस्तु।
मधुसूदन- --- ना. [सं.] --- मधु नामक राक्षसलाई मार्ने देवता; विष्णु।
मधूलिका- --- ना. [सं.] --- १. जेठीमधु। २. गहुँबाट बनाइएको रक्सी।
मधेस- --- ना. [सं. मध्यदेश] --- १. अग्लो होचो र डाँडाकाँडा नभएको, एकदम समथर भूमि; तराई, मधेश। २. हिमालदेखि दक्षिण, विन्ध्य पर्वतदेखि उत्तर, कुरुक्षेत्रदेखि पूर्व प्रयागदेखि पश्चिमपट्टि पर्ने समथर भूभागको पुरानो नाउँ; मध्यप्रदेश।
मधेसी- --- वि. --- १. मदेसमा बस्ने; मदेसको बासिन्दा। २. मदेसको; मदेससँग सम्बन्धित।
मधौरु/मधौरो - --- ना. --- रोगले थला परेको व्यक्ति वा प्राणी; रोगी; बिरामी। (भूतले पाएको मधौरु बाँच्न सक्तैन -उखान)।
मध्य- --- ना. [सं.] --- १. कुनै चिजको बिचको भाग; माझ; केन्द्र। २. शरीरको मध्यभाग; कटि; कमर । ३. फरक; अन्तर। ४. दश अरबको सङ्ख्या। वि. ५. बिचको; माझको। ६. मध्यस्थ।
मध्य काल- --- ना. --- प्राथमिक काल र आधुनिक कालका बिचमा पर्ने काल; मध्ययुग; माध्यमिक काल।
मध्यकालिक/कालीन- --- वि. --- प्राचीन काल र आधुनिक कालका बिचको; भाषाको विकासका दृष्टिले मोटामोटी रूपले सातौं शताब्दीदेखि सत्रौं वा अठारौं शताब्दीका बिचको; मध्ययुगीन; मध्ययुगको।
मध्यकालिक/कालीन आर्य भाषा- --- ना. --- विक्रमपूर्व पाँचौँ शताब्दीदेखि दशौँ शताब्दीसम्म प्रचलनमा आएको प्राकृत भाषा ।
मध्यकालिक/कालीन ऋण- --- ना. --- कुनै संस्था वा राष्ट्रले दिने ऋणको मध्यम छँटाइ अल्प, मध्य र दीर्घकालीन हिसाबले तोकेअनुसार बिचको समय तोकेर दिइएको ऋण।
मध्यगत- --- वि. [सं.] --- बिचमा रहेको; बिचमा आएको वा ल्याइएको; मध्यस्थ।
मध्यगति- --- ना. --- तटस्थ रहने नीति वा स्थिति।
मध्यजीवक- --- ना. [सं.] --- भूगर्भशास्त्रअनुसार संसारमा जीवको सृष्टि भएका समयको विभाजनमा दोस्रो खण्डको समय।
मध्यता - --- ना. [सं.] --- मध्य हुनाको क्रिया, भाव, धर्म वा अवस्था।
मध्यदिन- --- ना. [सं.] --- दिनको पूर्वार्द्धको समाप्ति र उत्तरार्द्धको प्रारम्भमा पर्ने समयरेखा, दिनको माझ; आधा दिन; मध्याह्न।
मध्यदेश- --- ना. [सं.] --- १. मदेस; मधेस। २. बिचमा पर्ने ठाउँ; केन्द्रस्थल।
मध्यनजर- --- ना. [सं. मध्य+अ. नजर] --- १. दृष्टिगत। २. ध्यान।
मध्य नूतनाश्म युग- --- ना. [सं.] --- भूगर्भशास्त्रअनुसार आजभन्दा तीन करोड पचास लाख वर्षपहिले प्रारम्भ भएको एक युग; नवजीवक युगभित्र पर्ने एक युग।
मध्यपाषाण- --- ना. [सं.] --- १. अपरपुरापाषाणयुगभन्दा पछि र नवपाषाणयुगभन्दा पहिलेका मानिसहरूले प्रयोग गर्ने ढुङ्गाहरूको हतियार। २. प्रागैतिहासिक पुरातत्त्वशास्त्रका अनुसार अपरपाषाणयुग र नवपाषाणयुगका बिचको पूर्वी र दक्षिणी अफ्रिकालीहरूको व्यवसाय; ढुङ्गे व्यवसाय। ३. युरोप, उत्तरी अफ्रिका र मध्यपूर्वको मुस्तेर शैलीको हाते बन्चरो प्रयोग हुने समय।
मध्य पुरापाषाण - --- ना. [सं.] --- पुरातत्त्वशास्त्रका अनुसार पुरापाषाण युगलाई पनि गरिएको विभाजनअनुसार दोस्रो चरण प्रयोग हुने पाषाण-औजारहरूको समय; पुरापाषाणका शाखामा दोस्रो।
मध्यपूर्व- --- ना. [सं.] --- १. एसियाको दक्षिण तथा पश्चिम दिशामा रहेको भूभाग; इरानदेखि इजिप्टसम्मका देश। २. अफ्रिकामा पर्ने इजिप्ट, सुडान, लिबिया आदि र पश्चिमी एसियामा रहेका सउदी अरब, लेबनान, प्यालेस्टाइन, इजरायल, सिरिया आदि देश तथा तिनका वरिपरिका देशको समूह।
मध्य प्रतिनूतनाश्म- --- ना. [सं.] --- भूगर्भशास्त्रका अनुसार प्रातिनूतनाश्म युगलाई विभाजन गर्दा पर्ने दोस्रो चरण; आजभन्दा दश लाख वर्षपहिले प्रारम्भ भएको समय।
मध्य बिन्दु- --- ना. [सं.] --- कुनै घेरा, परिधि, वस्तु वा रेखालाई ठिक आधामा छुट्ट्याउने हिसाबले सङ्केतका लागि लगाइएको बिन्दु; बिचको बिन्दु; केन्द्रबिन्दु ।
मध्यम- --- वि. [सं.] --- १. गुण, परिमाण, स्तर आदिका दृष्टिले न घटीको न बढीको; बिचको; मझौला । २. जेठोभन्दा पछिको; माहिलो। ना. ३. सङ्गीतका सप्तस्वरमध्येको तीन सय बिस नादलहरी हुने 'म'-स्वर।
मध्यम काव्य- --- ना. --- भित्री व्यङ्ग्य अर्थ भए पनि वाच्यार्थलाई जित्न नसक्ने भई व्यङ्ग्यार्थ गौण भएको काव्य; गुणीभूतव्यङ्ग्य काव्य।
मध्यम छँटाइ- --- ना. --- साधारण किसिमको र बिच समयमा पर्ने हिसाबले बिरुवाहरू छाँटेर मिलाउने काम।
```
-------------------

-------------------
```
बापत- --- ना. [फा. बाबत --- १. चोरी, जारी, हाडनाताकरणीजस्ता मुद्दाको कसुर; दोष। २. कुनै कुराका निम्तिको सट्टा; बदला। ना.यो. ३. सम्बन्धमा; विषयमा (उदा.- काम गरेबापत तलब दिनुपर्छ।) ४. लागि; निम्ति (उदा.- यसबापत तपाईंले के पाउनुभयो?)।
बापती- --- वि. --- चोरी, जारी, हाडनाता करणीजस्ता मुद्दामा अपराधी ठहरिएको; बापत वा दोष लागेको; कसुरदार।
बापवैरी- --- ना. [बाप+वैरी] --- बाबुका पालादेखिको वैरी; पूरा खलककै विरोध गर्ने शत्रु; बाफवैरी।
बाफ१- --- ना. [सं. वाष्प] --- १. पानी तातेर हल्का भई धुवाँका रूपमा मास्तिर उडेका सूक्ष्म जलकणहरूको समूह। २. शरीरबाट निस्केको तातोपन।
बाफ२- --- ना. [√ बाप] --- बाबु; पिता।
बाफरे- --- वि.बो. [सं. वप्र+रे] --- डर, अचम्म, उदेक आदि जनाउने शब्द। (उदा.- बाफरे, चिडियाखानामा कत्रो बाघ रहेछ!)।
बाफरे बाफ- --- वि.बो. --- डर, अचम्म, उदेक, दुःख आदि प्रकट गर्दा निस्कने शब्द। (उदा.- बाफरेबाफ! छोरीको विवाहमा तिनको खर्च देखेर म त छक्कै परें।)।
बाफवैरी- --- ना. [बापवैरी] --- बाबुबाजेका पालादेखिको शत्रु; बापवैरी।
बाफिनु- --- अ.क्रि. [बाफ+इ+नु] --- १. बाफ बन्नु वा बाफ निस्कने हुनु; गर्माउनु। २. बाफले कुनै खानेकुरा पाक्नु; गुम्सिनु।
बाफिलो - --- वि. [बाफ+इलो] --- बाफ निस्कने; बाफले भरिएको; धेरै तातो; गरम हुने (ठाउँ आदि)।
बाफोंडी- --- ना. [बाफ कसौंडी] --- बिर्कोबाट बाफ उम्कन नदिएर, खानेकुरो छिटै र राम्ररी गलाई पकाउने खास प्रकारको भाँडो; प्रेसरकुकर ।
बाफ्ता- --- ना. [फा. बाफ्त] --- एक प्रकारको मोटो रेसमी कपडा।
बाबर- --- ना. --- चामलको पिठो रयालेर घिउ-तेलमा पकाइएको गोलो रोटी।
बाबरकाने - --- वि. --- बाबरका जस्ता ठुलठुला कान हुने।
बाबरनेट/बाबरलेट- --- ना. [अड्. बबिनेट] --- खास्टो, चोलो आदि छाप्ने वा झुल पर्दा आदि बनाउने काममा प्रयोग हुने, जालीदार मिहिन कपडा।
बाबडी- --- ना. --- तलगडा; पोखरी।
बाबरी- --- ना. [सं. बर्बरी] --- सानासाना खस्रा पात हुने, राता मसिना फूल फुल्ने र तुलसीको जस्तो बास्ना आउने झारविशेष; पुदिना।
बाबा- --- ना. [फा.] --- १. बाबु वा बाबु जस्तै पूज्य वृद्ध व्यक्ति। २. साधु, सन्न्यासी वा पूज्य व्यक्तिलाई अरूले र अरूलाई साधुसन्न्यासीले गर्ने सम्बोधन। ३. छोराछोरीलाई प्यारो गरेर भनिने शब्द। वि.बो. ४. डर, त्रास, दिक्क, आश्चर्य आदि जनाउँदा निस्कने शब्द।
बाबाजी- --- ना. --- १. साधुसन्न्यासीलाई आदर जनाइने शब्द। २. साधुसन्न्यासी।
बाबा लँगौटी- --- ना. --- भर्खर जन्मेका नानीहरूलाई कमरमा बाँधेर लगाइदिने कटु जस्तै लुगाविशेष।
बाबियो - --- ना. [सं. बल्वजा] --- घर छाउने, डोरी बाट्‌ने र कुचो बनाउने काममा प्रयोग गरिने, कुशजस्ता लामा, झिना पात हुने र कोदाका कोसाजस्ता साना फूल फुल्ने झारविशेष।
बाबु- --- ना. [√ बाबा] --- १. आफूलाई जन्माउने व्यक्ति; बुबा; पिता। २. कानुनअनुसार धर्मपुत्र राख्न पाउने व्यक्ति।
बाबुबाजे- --- ना. --- बाबु, बाजे आदि पूर्वपुरुष; पुर्खा।
बाबुसाहेब- --- ना. --- ठकुरी, राजघरानाका साधारण व्यक्ति र धनीमानीका छोराहरूलाई प्रयोग गरिने मानबोध शब्द।
बाबै --- वि.बो. [बाबा+ऐ] --- १. आश्चर्य, उदेक, भय, आशङ्का आदि बुझाउने शब्द। (उदा.- बाबै ! यहाँ त कत्रो सर्प रहेछ ! बुहारीले ससुरासँग कसरी झगडा गर्न सकेकी होली बाबै!)। २. आफूभन्दा मुनिको व्यक्तिलाई सम्झाउँदा प्रयोग गरिने शब्द। (उदा.- मैले भनेको मान बाबै, नत्र पछि पछुताउनुपर्ला)।
बाबै नि- --- निपा. --- आश्चर्य, उदेक, डर-त्रास आदिमा प्रयोग हुने शब्द। (उदा.- नानी झन्डै झ्यालबाट खसेको, बाबै नि! म त डरले थर्र भएँ। बाबै नि, त्यहाँ त मान्छे पो झुन्डिएको रहेछ!)।
बाम, --- ना. [सं. वर्मि --- झलक्क हेर्दा सर्पजस्तो देखिने एक जातको माछो।
बाम - --- वि. [सं. वाम] --- बायाँ; बाउँ।
बामखुट्टे - --- वि. --- बायाँ खुट्टाले अगाडि टेक्ने वा बायाँ खुट्टा ठिक नभई खोच्याएर हिँड्ने; बाङ्गो खुट्टा भएको।
बामखुरे - --- वि. --- बायाँतिर खुर फर्केको; बामखुट्टे।
बामपाटो- --- ना. --- १. शरीरको देब्रे भाग। २. अनुकूल नपर्ने ठाउँ। ३. प्रायः साल आदिका रुखमा गोलो बनाएर बस्ने, खैरो खालको कमिलो।
बामपुड्के- --- वि. --- ज्यादै पुड्को; बाउन्ने।
बाम३- --- ना. --- देव्रे हातले बजाइने तबला।
बामे- --- ना. [√ बाम+ए] --- बालक घसँदाको सराइ।
बामे सराइ- --- ना. --- बामे सर्ने काम वा किसिम।
बामे सर्नु- --- क्रि. पदा. --- भर्खरका नानीले हातखुट्टाका सहायताले शरीर भुईंमा घिसारेर हिँड्नु।
बामेचरो- --- ना. --- बाहुनचरी।
बायविडङ्ग- --- ना. [सं. विडङ्ग] --- हिमाली पहाड, लड्का र बर्मामा हुने एक लता वा त्यसैको फल।
बायाँ- --- वि. [सं. वाम] --- १. शारीरिक रूपमा विपरीत पक्षभन्दा केही दुर्बल तथा कम सक्रिय; 'दायाँ' को विपरीतार्थक शब्द; देब्रे; बाउँ; बाम। २. प्रतिकूल; उल्टो। ना. ३. देब्रे हातले बजाइने तबला।
बायाँ हातको खेल- --- ना. --- ज्यादै सजिलो काम।
बायु- --- ना. [सं. वायु] --- हावा; वायु।
बायुपची- --- ना. --- बाइपल्ली।
बायुबेग- --- वि. --- छिटो ।
बार्नु- --- स.क्रि. [सं. वार+नु] --- १. जोगाउबचाउका निम्ति कुनै ठाउँलाई वरिपरिबाट घेर्नु, छेका वा बार लाउनु। २. नियम पुऱ्याई कुनै वस्तु प्रयोगमा नल्याउनु; बारना गर्नु। ३. रोक्नु; छेक्नु। ४. पथपरहेज गर्नु। ५. आशौच मनाउनु।
बार- --- ना. [सं. वार] --- १. काठ, बाँस, घोचा आदिको छेका वा एक प्रकारको पर्खाल । २. समय; अवसर; वार। क्रि.वि. ३. पटक; फेरा; चोटि।
बार- --- ना. [अङ्.] --- कानुनव्यवसायी वा वकिलहरूको समूह वा संयुक्त निकाय।
बार एसोसिएसन - --- ना. --- वकिल वा बारका सदस्यहरूको सङ्घ वा सङ्गठन।
बारना- --- ना. [सं. वारण] --- १. अशुद्ध मानिएको वस्तु प्रयोगमा नल्याउने, निषिद्ध भोजन नगर्ने; संसर्गबाट भएको दोष हटाउने आदि काम; त्यस्ता दोषको परिहार। २. पथपरहेज ।
बारबन्देज- --- ना. [बार+बन्देज] --- जग्गाजमिनको सुरक्षाका निम्ति वा बस्तुभाउ पस्न नदिन आवश्यक व्यवस्थासहित बार आदि लगाउने काम; छेकथुन।
बारबार- --- क्रि.वि. [बार+बार] --- पटकपटक; वारवार; बारम्बार; पुनः-पुनः।
बारबुर/बारबेर- --- ना. [बार्बेर् --- बार्ने र बेर्ने काम; बार लाउने काम।
बारम्बार - --- क्रि.वि. --- पटकैपिच्छे; लगातार; बार-बार।
बारा- --- ना. [सं. वटक] --- मास, मुगी आदिको पिठो रयाली बिचमा प्वाल पारेर फुरौलाका ढाँचाले घिउ-तेलमा पकाइने गोलो बाक्लो रोटी।
बारा- --- ना. [बार+आ] --- झ्याल, ढोका, तस्बिर, ऐना आदिको चौकोस; फ्रेम।
बारा- --- ना. --- नेपालको मध्यमाञ्चल विकासक्षेत्रभित्र पर्ने नारायणी अञ्चलको एक जिल्ला।
बाराबार- --- ना. [बार्+आ+बार्] --- १. परस्परमा एकले छोएको अर्काले नखाने वा पानी, आवतजावत आदि बार्ने काम। २. धमाधम बार्ने काम; बारबेर गर्ने अवस्था।
बारिनु- --- क.क्रि. [बार्+इ+नु] --- बार्ने काम गरिनु; बार लाइनु।
बारी- --- ना. [सं. बाटिका > प्रा. वाडिआ] --- १. पाखाबाली मात्र लाग्ने आबादी जग्गा; पाखो जग्गा। २. बगैंचा; वाटिका।
बारुत/बारुद- --- ना. [तु. बारूत] --- गन्धक, सोडा र कोइलाको धुलो मिसाएर बनाइएको विस्फोटक पदार्थ।
बारुत/बारुदखाना- --- ना. --- बारुद बनाउने अथवा राख्ने घर।
बारुले- --- वि. [बारुलो+ए] --- बारुलाका ढाँचाको वा बारुलोसम्बन्धी; बारुलाको जस्तो।
बारुले कम्मर - --- ना. --- बारुलाको जस्तो चटक्क छिनेको राम्रो कम्मर।
बारुलो- --- ना. [सं. वरटा] --- अरिङ्गालका जातको सानो चिल्ने किरोविशेष।
बारे- --- ना.यो. [फा. बार] --- १. विषयमा; प्रसङ्ग वा सम्बन्धमा। (उदा.- यसबारे मैले केही सोचेकै छैन।) ना. २. विषय; सम्बन्ध। (उदा.- के बारेको काम हो तपाईंको ?)। ३. वि. वारसम्बन्धी (आइतबारे, मङ्गलबारे)।
बारे- --- ना. --- स्थाननाम।
बारेमज्जा- --- ना. [बाह रे + मज्जा] --- भुटेका चना, भुजा आदि विभिन्न वस्तु मिलाई कागतमा सोतो पारी हालिएको खानेकुरो; चनाचटपटे।
बार्दली- --- ना. [फा. बारा+दरी] --- घरको छानामुनि गारोभन्दा बाहिरपट्टि निकालेर डन्डी, रेलिङ आदिले बारिएको बस्ने ठाउँ; एक किसिमको बुर्जा।
बार्निस/बार्नेस- --- ना. [अड्. वारनिश] --- १. जोगाउन र टल्काउनका निम्ति काठ, फलाम, छाला आदिमा लगाइने रोगन। २. रङ्गरोगनमा मिलाइने एक प्रकारको चिल्लो टलकदार तेल।
बाह- --- ना. [प्रा. बारह] --- १. दश र दुईको योगबाट बन्ने सङ्ख्या; १२-को अङ्क। वि. २. त्यति सङ्ख्याको।
बाह्रखरी- --- ना. --- दस स्वर तथा अनुस्वार र विसर्गयुक्त दुई स्वरसमेतका मात्रा मिलेर बन्ने क, का आदि व्यञ्जनवर्णका बाह्रबाह्र अक्षरको समुदाय; साउँ-अक्षर; बारखरी।
बाह ठकुराई- --- ना. --- बाह्र थरी।
बाह्रपोल - --- ना. --- धार्नी-प्रणालीमा सवा दुई बोडी तौल।
बाह्रबहत्तर- --- ना. --- सधैं चाड आदिको निहुँ पारेर टार्न गरिने कुरा; चाडबाडको दिन ।
बाह्रबिस- --- ना. / वि. --- दुई सय चालिस।
बाह्र मगरात- --- ना. --- नेपालमा पहिले मगरहरूको बसोबास भएको बाह्र स्थानलाई संयुक्त रूपले भन्ने नाम (सतहुँ, पैयूँ, भिरकोट, ढोर, गौँ, रिसिङ, घिरिङ, गुल्मी, अर्घा, खाँची, मुसीकोट र इस्मा)।
बाह्रमास- --- ना. --- १. वर्ष दिनभरि । २. सदाकाल।
बाह्रमासा- --- ना. --- बाह्र महिना वा ती महिनाको बयान लेखिएको कविता।
बाह्रमासे- --- वि. --- १. बाह्रै महिना फल्ने वा फुल्ने (फलफूल)। २. बैला भएकी; बराँठिएकी। ना. ३. बाह्रै महिनाको प्राकृतिक वर्णन गरिएको कविता। ४. अवैधानिक वा चोर जुवा; त्यस्तै बन्देज गरिएको खेल वा जुवा खेल्ने व्यक्ति; जुवाडे। ५. बाह्रै महिना फुल्ने, प्रायः कलेजी रङको, तीनकुने एक जातको फूल। ६. बाहै महिनामा गाइने एक प्रकारको गीत।
बाह्रमासे अखडा- --- ना. --- बाह्रमासेहरू जम्मा भई जुवा खेल्ने ठाउँ; चोरजुवाको खाल।
बाहसत्तरी- --- वि. --- अनेक किसिमको वा ओली-ओलीको (कुरा, गन्थन इ.); धेरै परिपाठ मिलाएको।
बाह्रसत्ताइस - --- वि. --- चाहिँदो-नचाहिँदो; बाह्रसत्तरी।
बाह्रसिङ्गा/सिङ्गे - --- ना. --- लामा-लामा हाँगादार सिङ हुने एक जातको मृग; जरायो।
बाह्र हजार- --- ना. --- दुनियाँ; जनता (दिव्य.)। (पहिले गोरखा राज्यभर बाह्र हजार घर मानिएकाले पछिसम्म यो शब्द सम्पूर्ण जनताको बोध गराउन प्रयुक्त हुन्थ्यो)।
बार्हस्पत्य- --- वि. [सं.] --- १. बृहस्पतिसम्बन्धी; बृहस्पतिद्वारा हुने वा गरिने; बृहस्पतिको। २. बृहस्पतिद्वारा प्रवर्तित मानिएको भौतिकवादी सम्प्रदाय वा त्यसमा लाग्ने शिष्य। ३. गणित ज्योतिषमा साठी संवत्सरमध्ये एक। ४. पुष्य नक्षत्र।
बाह्रामस्ट- --- ना. --- खस-बाहुनका कुलायन; खसानी देवता।
बाह्रौँ- --- वि. [बाह+औं] --- १. बाह्र सङ्ख्यालाई पूरा गर्ने; बाह्र सङ्ख्याको। ना. २. मरेका बाह्र दिनमा गरिने कर्म।
बाल्नु --- स.क्रि. [बल्+नु] --- १. दाउरा, कोइला, बत्ती आदि बल्ने गराउनु; जलाउनु; सल्काउनु। २. ज्वाला निकाल्नु; दन्काउनु।
```
-------------------

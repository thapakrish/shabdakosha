-------------------
```
भलिबल --- ना. [अङ्.] --- मैदानमा दुईवटा खामा गाडी त्यसमा जाल टाँगेर दुवैतिर रेखा र कोठा मिलाई छ-छ जना उभिएर हातले एक दोस्रा पक्षमा भकुन्डो गिराउने गरी खेलिने खेल; त्यसै खेलमा प्रयोग हुने हाते भकुन्डो।
भलिभाँती --- क्रि.वि. [भलो+भाँति] --- सही तरिकाले; राम्रो किसिमसँग; खुबसित; राम्ररी; राम्रोसँग।
भलुनी- --- ना. [भालु+नी] --- भालुको पोथी।
भले- --- ना. [भल्+ए] --- १. खोपी खेल्दा पैसा बच्चनेले भन्ने शब्द। २. भल पस्ने जग्गा, भल ओइरने जमिन ।
भलेग्रो- --- ना. [भाले+एग्रो] --- १. ठुलो भाले। २. बिहानको भोजन।
भलो- --- वि. [प्रा. भल्ल] --- १. राम्रो स्वभावको; असल; उत्तम; श्रेष्ठ। २. सज्जन; गुणवान्। ना. ३. कल्याण; भलाइ, हित।
भल्कनु- --- अ.क्रि. [भल्को+नु] --- पानी, दुध आदि तरल वस्तु तातेर वा छचल्किएर भुल्को उठ्नु; मुल्कनु।
भल्काइ- --- ना. --- भल्कने क्रिया वा प्रक्रिया।
भल्काइनु- --- क.क्रि. --- भल्को निकालिनु; उमालिनु।
भल्काउनु- --- स.क्रि. --- भल्को निकाल्नु; उमाल्नु।
भल्को- --- ना. [भल+को] --- दुध, पानी आदि तरल पदार्थको उम्लाइ; मुल्को।
भव- --- ना. [सं.] --- १. हुनाको भाव वा स्थिति; सत्ता। २. जन्म; उत्पत्ति। ३. संसार; जगत्। ४. शिव; महादेव।
भवचक्र- --- ना. --- १. सम्पूर्ण जीवजन्तु संसारमा जन्म लिने र विनष्ट हुने क्रम; जन्ममरणको क्रम। वि. २. बग्रेल्ती।
भवजल- --- ना. --- भवसागर।
भवितव्य- --- वि. [सं.] --- १. पहिले कल्पना वा अनुमान नै नगरिएको आकस्मिक घटना; दुर्घटना। २. कर्तव्य गरेको नभई अनजानमा भएको दुर्घटना। वि. ३. भविष्यमा हुने; पछि हुने; भावी।
भवितव्यता- --- ना. --- १. भविष्यमा हुने कुनै काम वा कुरो । २. आकस्मिक घटना। ३. भाग्य; सन्जोग।
भविता- --- वि. [सं.] --- १. भविष्यमा हुने; पछि हुने। ना. २. साहित्यमा अस्तित्ववादी सिद्धान्तअनुसार हुनुको अस्तित्वबोध गराउने शब्द; जीवनलाई भविता र शून्यता दुई प्रक्रियामा हेर्ने साहित्यिक चिन्तनसूत्रमध्येको अस्तित्वबोध।
भविष्य- --- ना. [सं.] --- १. वर्तमान समयभन्दा पछिको सम्पूर्ण अथाह समय। २. पछि आउने समय; अहिलेभन्दा पछि। वि. ३. पछि हुने।
भविष्य कथन- --- ना. --- भविष्यवाणी।
भविष्यत्- --- ना. [सं.] --- १. आउने समय; आगामी काल। वि. २. पछि हुने; भावी।
भविष्य काल- --- ना. --- १. वर्तमान समयभन्दा पछि आउने समय; आउँदो समय। २. व्याकरणमा भविष्यमा घटित हुने सूचना दिने क्रियाको रूप (लेख्नेछु, आउनेछौँ, हेर्नेछ इ.)।
भविष्य पुराण- --- ना. [सं.] --- व्यासद्वारा रचित अठार पुराणमध्ये भविष्यका घटना वा कुरालाई सङ्केत गरी लेखिएको एक पुराण; अठार महापुराणमध्ये एक।
भविष्यवक्ता- --- ना. [सं.] --- पछि हुन सक्ने कुरालाई पहिले नै घोषित गर्न सक्ने व्यक्ति; भविष्यवाणी गर्ने मान्छे (ज्योतिषी, विचारक आदि)।
भविष्यवाणी- --- ना. [सं.] --- पछि हुन्छ भनेर पहिले नै ठोकुवा गरिएको कुरा; पूर्वघोषित वाणी।
भवदीय- --- वि. [सं.] --- तपाईंको; यहाँको (पत्रका अन्तमा नामका पहिले आत्मीयता तथा नम्रता जनाउनका निम्ति प्रयुक्त हुने)।
भवदीया --- वि. --- तपाइँकी; यहाँकी।
भवन- --- ना. [सं.] --- १. वासस्थान वा अन्य विशेष कार्यमा उपयोग हुने, प्रायः ठुलो घर; महल; प्रासाद; दरबार। २. आश्रय वा आधारको स्थान (जस्तो- आनन्दभवन, करुणाभवन इ.)। ३. उत्पत्ति; जन्म।
भवन निर्माण- --- ना. --- योजनाबद्ध ढङ्गले गरिने, भवनको निर्माण; घर बनाउने काम।
भवन निर्माण कला- --- ना. --- स्थापत्य शैलीको मौलिकतामुताबिक गृहनिर्माण गर्ने कला वा सिप।
भवन निर्माण विज्ञान- --- ना. --- भवन-निर्माण र त्यसको स्थायित्वसम्बन्धी विवेचना गरिएको विद्या; वास्तुकलासम्बन्धी शास्त्र।
भवन्त- --- सर्व [सं.] --- श्रीमान्; यहाँ; तपाईं।
भवबन्धन- --- ना. [सं.] --- संसाररूपी बन्धन; सांसारिक मायाजाल।
भवभय- --- ना. [सं.] --- संसाररूपी सागरमा जन्म लिएपछि भोग्नुपर्ने रोगव्याध, मृत्यु आदि सङ्कटको सन्त्रास; सांसारिक डर।
भवभूति- --- ना. [सं.] --- संस्कृतसाहित्यका 'उत्तररामचरित', 'मालतीमाधव' आदि नाटकका रचयिता, प्रसिद्ध महाकवि। २. सांसारिक ऐश्वर्य; सम्पत्ति।
भवसागर/भवसिन्धु- --- ना. [सं.] --- संसाररूपी समुद्र।
भविष्यवाद- --- ना. [सं.] --- परम्पराप्रति विद्रोह गर्ने, भाषिक प्रयोग र अभिव्यक्तिका दृष्टिले नवीनता दिन खोज्ने र घनत्ववाद जस्तै सम्पूर्णतालाई व्यक्त गर्न चाहने साहित्यिक वाद।
भविष्यवादी- --- वि. --- भविष्यवादको अनुयायी वा समर्थक।
भव्य- --- वि. [सं.] --- १. हेर्दैमा सुन्दर एवं विशाल; हुनेसम्मको; सानदार। २. कल्याणकारी; मङ्गलदायक; शुभ। ३. उपयुक्त; योग्य; सुहाउँदो। ४. प्रसन्न तथा शान्त।
भव्यता- --- ना. --- भव्य हुनाको अवस्था वा भाव।
भसक्क- --- क्रि.वि. [अ.मू. भसक्+क] --- कुनै वस्तु एकाएक डढ्‌ने वा बिग्रने गरी; भुसुक्क ।
भसभस- --- क्रि.वि. [अ.मू. भस्+अ (द्वि.)] --- १. खुरुखुरु डढ्ने वा खतम हुने गरी। २. खुकुलो जमिन भस्किने चालसँग; फसफस।
भसभसी- --- क्रि.वि. --- अझै भसभस भएर।
भसरभुँडी --- वि. [भसार+भुँडी ] --- अलपत्रे; भसार।
भसाइ- --- ना. [√ भास् (+आइ)] --- १. भासिने क्रिया वा प्रक्रिया। [भसाउ+आइ] २. भसाउने क्रिया वा प्रक्रिया।
भसाइनु- --- क.क्रि. --- गहिऱ्याइनु; गडाइनु; डुबाइनु।
भसाउनु- --- स.क्रि. --- १. कुनै वस्तुलाई गिलो वा गहिरो ठाउँमा ठोकेर वा छोपिने गरी गाड्नु; खाँद्नु। २. जग्गाजमिनको माटो फालेर गहिरो पार्नु; गहिऱ्याउनु। ३. कसैलाई अप्ठ्यारो स्थितिमा पार्नु; उक्सन नसक्ने बनाउनु।
भसाभस- --- क्रि.वि. [अ.मू. भस्+आ+भस्] --- १. कुनै काम धमाधम हुने गरी; सरासर। २. सबै डढ्ने किसिमले।
भसार- --- वि. [सं. भस्सर] --- केही पनि स्याहारसम्भार गर्न नजान्ने; अलपत्रे; फोहोरी।
भसारे- --- वि. --- भस्रक्क परेर बसिरहने; भसार।
भसार्नी- --- वि. --- अलपत्रे; फोहोरी (स्त्री)।
भस्कनु- --- अ.क्रि. [भस्क+नु] --- फस्को वा फुको जमिन आदि भासिनु।
भस्काइ- --- ना. --- भस्कने क्रिया वा प्रक्रिया।
भस्काइनु- --- क.क्रि. --- भस्कने पारिनु; भत्काइनु।
भस्काउनु- --- स.क्रि. --- १. फस्को जमिन थिची ठोकी गहिऱ्याउनु वा भत्काउनु; भसाउनु। २. खुब खन्नु; भास्नु। ३. धेरै काम गर्नु।
भस्किनु- --- अ.क्रि. --- भस्कनु।
भस्म- --- ना. [सं.] --- १. कुनै पनि वस्तु जलेर भएको खरानी; विभूति। २. आयुर्वेदका विधिले विभिन्न धातुउपधातु जलाएर बनाइएको औषधी।
भस्मकारी- --- वि. --- डढाएर भस्म पार्ने।
भस्म खरानी- --- ना. --- सत्यानाश (प्रायः सराप्ता आउने)।
भस्मसात्- --- वि. --- डढेर पूरा खरानी भएको; खाक भएको।
भस्मावशेष --- वि. --- डढेर खाक भई खरानी मात्र रहेको।
भस्मासुर --- ना. --- पुराणमा वर्णित, शिवजीको तपस्या गरेर कसैको शिरमा हात राख्दा त्यो व्यक्ति जलेर भस्म हुने वरदान पाएको, पछि आफ्नै शिरमा हात राखिन जाँदा जलेर मरेको दानव।
भस्माभुटी --- टु. --- केही नभएको अवस्था; भुटिभाटी।
भस्मीभूत- --- वि. --- डढेर खरानी भएको; भस्म भएको।
भस्मे- --- वि. [सं. भस्म+ए] --- १. भस्म पार्ने। ना. २. डढेलो लगाई फाँडकुँड आदि पारेर कमाइ लगाइने पाखो बारी; खोरिया।
भस्मे हुँडो- --- ना. --- भस्मेठुटो।
भस्मे ठुटो- --- ना. --- १. बलेर बचेको कालो ठुटो। २. एकदमै कालो वा अँगारजस्तो मानिस।
भस्मे माटो- --- ना. --- खोरियापाखो डढेलो लगाई फाँडेपछिको कालो मलिलो माटो।
भस्मेली- --- वि. [भस्म एली] --- १. भस्मेमा बस्ने वा हुने। २. भस्मसम्बन्धी; भस्मको।
भस्याकभुसुक- --- क्रि.वि. --- आगो पूरै निभ्ने किसिमले।
भस्योट- --- ना. [भास+योट] --- भासिने खालको जमिन, भासिलो जग्गा।
भा- --- ना. [सं.] --- १. चमक; दीप्ति; कान्ति। २. छटा; छवि; शोभा। ३. विद्युत्; बिजुली।
भाँग- --- ना. --- हे. भाङ।
भाँच्नु- --- स.क्रि. [सं. भञ्ज+नु] --- कुनै लाम्चो वस्तुलाई टुक्याउनु; तोड्नु।
भाँचकुँच --- ना. --- दोबारेर भाँच्ने तथा थिचेर कुच्च्याउने काम; भाँचमुँच ।
भाँचमुँच- --- ना. --- भाँचकुँच ।
भाँचाभाँच --- ना. --- धमाधम भाँच्ने काम; परस्परको भँचाइ।
भाँचीकुँची- --- ना. --- १. भाँच्नेकुच्च्याउने काम; भाँचकुँच । क्रि.वि. २. भाँचकुँच पारेर ।
भाँचो --- ना. [पाँचौं] --- १. डन्डीबियोको खेलमा पाँचको गन्ती। २. सो गन्तीमा बियो हान्ने काइदा वा त्यस्तो हनाइ। ३. झटारो।
भाँज- --- ना. [सं. भञ्जन] --- १. लुगाफाटा पट्याउने र दोब्याउने काम। २. त्यस्तो पट्याएको र दोब्याएको ठाउँ; तह। ३. जुक्ति; उपाय।
भाँजा- --- ना. --- जीवजन्तुहरूलाई थिचेर मार्न तिनीहरूको बाटो पत्ता लगाई दायाँबायाँ राखिने काठका मुढाहरूको धराप; खोर, पासो।
भाँजी/भाँजो- --- ना. --- कुनै काम वा व्यवहारमा पर्न आउने व्यवधान; विघ्न; बाधा।
भाँटी- --- ना. [सं. भस्त्रा] --- छालाको थैलोजस्तो पारेर बनाइएको, आगो फुक्ने साधन; खलाँती।
भाँड्नु- --- स.क्रि. [प्रा. भण्डइ८ सं. भण्ड+नु] --- १. हुन लागेको कामकुरो बिगार्नु; बिचैमा बिथोल्नु। २. नराम्रो बाटो वा नजाती लतमा लाग्नु, बराल्नु; बिगार्नु। ३. कसैलाई बिभिन्डिने स्थितिमा पुऱ्याउनु; भड्काउनु।
भाँड- --- ना. [सं. भण्ड] --- १. गाएर वा नाचेर जीविका चलाउने परम्परा भएको एक जात। स्त्री. मँडिनी; भँडेनी। २. भाँड्ने चाल। वि. ३. अनावश्यक रूपमा वा जानीजानी झैझमेला गर्ने; कचिङ्गल मचाउने; जथाभाबी बोल्ने।
भाँड गीत- --- ना. --- भाँड-जातिले वंशक्रमका रूपमा गाउँदै आएको गीत; भाँडजातिको गीत।
भाँडभैलो --- ना. [भाँडभैल+ओ] --- १. अव्यवस्थित एवं अनुशासनहीन ढङ्गबाट गरिने कुनै कामकुरो । २. अश्लील वचन; मनपरी बोली। ३. जथाभाबी र बदमासीका साथ भएको काम व्यवहार।
भाँडा- --- ना. --- भाँडोको ब. व. रूप।
भाँडाकुँडा- --- ना. --- घरव्यवहारमा खानपिन तथा सामान राखनधरन गर्न आवश्यक पर्ने साधन; भाँडाहरूको समूह; भाँडाबर्तन; कसनतमन।
भाँडा वर्तन --- ना. --- भाँडाकुँडा।
भाँडिउँ- --- ना. / वि. --- १. भाँड्ने खालको बोलीचाली; भाँड्ने निहुँ। वि. २. अचाक्ली; उत्पात; औधी; भाँडिम (उदा.- तिमीले मात्रै त्यो भाँडिउँ लिएर मलाई के नि?)।
भाँडिनु- --- क.क्रि. [भाँड्+इ+नु] --- १. आफै बिग्रनु वा बरालिनु; भ्रष्ट हुनु। २. भइरहेको कामकुरो आदि बिथोलिनु; बिभिन्डिनु।
भाँडिम --- ना. / वि. --- हे. भाँडिउँ।
भाँडी- --- ना. [भाँडो + ई] --- आरनमा चलाइने सानो हतौडी वा मार्तोल।
भाँडो- --- ना. [सं. भाण्ड] --- १. दैनिक खाद्य वस्तु राखनधरन गर्ने, पकाउनेपस्किने र खानेपिउने आदि काममा प्रयोग हुने, धातु, माटो आदिको पात्र; बर्तन। २. पात्र।
भाँत भाँती- --- ना. --- १. जुनसुकै कामको तौरतरिका; पद्धति। २. कुनै विषय वा वस्तुको प्रकार; कोटि; थरी; किसिम।
भाँत भूखण्ड- --- ना. --- कुनै काम सफल पार्न गरिने अथक प्रयास; भरिसक्के मेहनत ।
भाँचिनु- --- क.क्रि. --- १. भाँच्ने काम गरिनु। अ.क्रि. २. टुक्रिनु; टुट्नु; ठुन्किनु ।
भाइ- --- ना. [सं. भातृ] --- १. एउटै आमाबाबुबाट जन्मेको वा एउटै
```
-------------------

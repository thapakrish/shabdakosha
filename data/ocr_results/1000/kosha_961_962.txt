-------------------
```
भक्रन्त --- वि. / ना. / क्रि.वि. --- रोगले ग्रस्त भई पसारिएको; थला परेको। ना. २. उठ्नै नसक्ने गरी थलिएको रोगी; ऐया आत्था गरेर कराउने मधौरु। क्रि.वि. ३. उठ्नै नसक्ने किसिमले बिरामी परी; बेसरी थलिएर।
भक्रन्त --- वि. / ना. / क्रि.वि. --- भक्रन।
भक्राङ- --- ना. [भक्रन+आङ] --- छिटो ढिकी कुट्ता निस्कने शब्द।
भक्राङ च्याङ- --- ना. --- छिटछिटो र फुर्तीसाथ ढिकी कुट्ताको शब्द; ढिकीच्याउँ।
भक्रान/भक्रान्त- --- वि. / ना. / क्रि.वि. --- [√ भक्रन/भक्रन्त] हे. भक्रन; भक्रन्त।
भक्षक- --- वि. [सं.] --- १. भोजन गर्ने; खाने। २. नाश पार्ने; विध्वंसक।
भक्षण- --- ना. [सं.] --- खाने काम; भोजन।
भक्षी- --- वि. [सं.] --- १. खाने वा भोजन गर्ने; भक्षक । २. खाने वा नाश गर्ने अर्थमा शब्दका पछिल्तिर गाँसिने प्रत्ययधर्मी उत्तरपद (मांसभक्षी, शाकभक्षी इ.)।
भक्ष्य- --- ना. [सं.] --- १. खाइने वस्तु; खाद्य पदार्थ। वि. २. खान योग्य; खाइने; भोज्य।
भक्ष्याभक्ष्य- --- वि. --- खान हुने र नहुने; भक्ष्य र अभक्ष्य; भच्छेअभच्छे।
भक्सवाइगन- --- ना. [अड्.] --- लाम्चो आकारको चारपाँच जना अटाउने गाडी वा कार।
भग- --- ना. [सं.] --- १. सुखसुविधाका साधन; सम्पत्ति; ऐश्वर्य। २. सौभाग्य। ३. प्रसिद्धि; कीर्ति। ४. धर्म; पुण्य। ५. विवेक; ज्ञान। ६. शक्ति। ७. जीवन र जगत्प्रतिको वितृष्णा; वैराग्य। ८. स्त्रीको मूत्रद्वार; जननेन्द्रिय; योनि । ९. बाह्र आदित्यमध्ये एक; सूर्य। १०. वेदमा उल्लेख भएका एक देवता।
भगण- --- ना. [सं.] --- पिङ्गलशास्त्रका अनुसार पहिले गुरु र पछि दुई लघु हुने एक गण (SII); गुरु, लघु र लघु हुने त्र्यक्षरी समुदाय (जस्तै- मानस, कोमल, बालक इ.)।
भगत- --- ना. [सं. भक्त] --- भक्तजन; भक्त।
भगता- --- ना. [था.] --- थारूजातिमा प्रसिद्ध झारफुक गर्ने व्यक्ति; थारूको धामीझाँक्री।
भगनासिका --- ना. [सं.] --- भगाङ्कुर; टिसी।
भगन्दर- --- ना. [सं.] --- गुदद्वारबिचमा आउने एक खटिरो।
भगवती- --- ना. [सं.] --- १. आदिशक्ति; दुर्गा; देवी; महामाया। २. मान्य नारी; श्रद्धेय स्त्री। वि. ३. ऐश्वर्यशालिनी; सम्पन्न (स्त्री)।
भगवद्गीता --- ना. [सं.] --- १. कुरुक्षेत्रका रणमैदानमा कृष्णले अर्जुनलाई दिएको ज्ञान। २. महाभारतभित्र ब्रह्मविद्या र योगशास्त्रका रूपमा चर्चित, अठार अध्याय भएको प्रसिद्ध पुस्तक।
भगवान्- --- ना. [सं.] --- १. ऐश्वर्य, सौभाग्य, यश, धर्म, ज्ञान र विरागजस्ता छवटा तत्त्वले पूर्ण भएको अलौकिक पुरुष, ईश्वर; परमात्मा। २. विष्णु। ३. शिव। ४. बुद्ध। वि. ५. ऐश्वर्ययुक्त; शक्तिसम्पन्न। ६. पूज्य; मान्य।
भगाङ्‌कुर- --- ना. [सं.] --- १. स्त्रीयोनिको बिचमा पलाएको कामोत्तेजक मासुको टुसो; भगनासिका; योनिगुटिका; टिसी। २. अल्काई; अर्श रोग।
भगाल्टो --- ना. --- भाङको डाँठ।
भगिनी --- ना. [सं.] --- १. दिदी वा बहिनी। २. भाग्यवती स्त्री।
भगीरथ- --- ना. [सं.] --- सगरपुत्रहरूको उद्धारका लागि कठिन तपस्या गरी स्वर्गबाट पृथ्वीमा गङ्गा ल्याउने एक प्रसिद्ध सूर्यवंशी राजा; सगर राजाका पनाति।
भगीरथ प्रयास- --- ना. --- राजा भगीरथले आफ्ना पुर्खाहरूको उद्धारका लागि स्वर्गबाट गङ्गा ल्याउन गरेको जस्तो ठुलो र कठिन प्रयास; असाधारण प्रयास; भारी प्रयत्न; ज्यादै ठुलो मेहनत।
भगुवा- --- वि. [भाग्+उवा] --- १. भागेको वा भाग्ने; पलायित। २. कातर; डरपोक; लाछी। स्त्री. भगुवी।
भगोष्ठ- --- ना. [सं.] --- योनिका दुईतिरका डिल।
भगौटे- --- वि. [भाग औटे] --- भगुवा।
भग्न- --- वि. [सं.] --- १. टुटफुट भएको; भत्केबिग्रेको। २. भागेको; पलायित।
भग्नप्रतिज्ञ --- वि. --- आफूले कबुल गरेको कुरासमेत पुऱ्याउन नसक्ने; प्रतिज्ञा भङ्ग भएको; च्युतप्रतिज्ञ ।
भग्न मनोरथ --- वि. --- मनोरथ पूरा नभएको; इच्छा नपुगेको।
भग्नावशेष- --- ना. --- १. भत्की-बिग्री बाँकी रहेको अंश। २. पुरातात्त्विक दृष्टिले महत्त्वपूर्ण प्राचीन अवशेष।
भग्नोत्साह- --- वि. --- उत्साह भङ्ग भएको।
भङडी- --- ना. --- हे. भँगडी।
भडाइ- --- ना. [√ भङाउ (+आइ)] --- भङाउने क्रिया वा प्रक्रिया।
भङाइनु- --- क.क्रि. --- भङाउने काम गरिनु वा गराइनु।
भङाउनु- --- स.क्रि. [सं. भङ्ग आउ+नु] --- वनजङ्गल फाँडेर बस्ती बस्ने ठाउँ बनाउनु; बाँझो ठाउँ खनजोत गर्नु।
भङालो --- ना. --- हे. भँगालो।
भङ्ग- --- ना. [सं.] --- १. कुनै पनि विषय वा वस्तु बिग्रने, टुट्ने वा नष्ट हुने काम। २. विनाश; विध्वंस । ३. पूरा नभएको वा नपुगेको स्थिति (निश्चय, प्रतिज्ञा, आशा आदि)। ४. सभा, सङ्गठन, संस्था आदि बिचैमा टुट्ने काम। ५. जल वा ध्वनिको तरङ्ग; लहर। ६. गाँजा, भाङ।
भङ्गरभाउलो- --- वि. --- १. सोचविचारै नगरी जथाभाबी टेकेर हिँड्ने। २. उत्ताउलो स्वभावको; उच्छृङ्खल।
भङ्गिगत- --- ना. --- १. भन्ने ढाँचा; भङ्गिमा। २. लय; भाखा।
भङ्गिङ्गमा- --- ना. [सं.] --- १. कुनै खास मनोभाव प्रकट गर्ने भावयुक्त तथा कलापूर्ण शारीरिक मुद्रा । २. भनाइ वा बोलाइको ढाँचा तथा विशेषता। ३. व्यङ्ग्य। ४. टेढोपन; वक्रता । ५. भाँचिने काम; टुक्याइ।
भङ्गी- --- ना. [सं.] --- १. कलात्मक तथा भावपूर्ण हाउभाउ वा बोलाइच बोलाइचलाइ; भावभङ्गी। २. कुटिलता; टेढोपन। ३. लहर। ४. व्यङ्ग्य। वि. ५. भङ्ग हुने; नाशवान्।
भङ्गुर- --- वि. [सं.] --- १. तत्काल भङ्ग हुने अवस्थाको; नाशवान्। २. बाङ्गो; टेढो।
भञ्ज्याइँ- --- ना. [सं. भञ्ज+याइँ] --- भञ्ज्याहाको चाल; उपध्रो।
भञ्ज्याहा --- वि. [सं. भञ्ज+याहा] --- उपध्रो गर्ने स्वभावको; भाँडभैलो मचाउने; भञ्ज्याइँमा लाग्ने।
भदालो- --- ना. [भ्वाङ+आलो] --- भड्खारो; भड्खालो; भ्वाङ।
भड्याहा --- वि. [भाङ+याहा] --- भाङको अम्मली; भँग्याहा।
भचक्र- --- ना. [सं.] --- ज्योतिषशास्त्रमा वर्णित सम्पूर्ण ग्रह र नक्षत्र सङ्क्रमण गर्ने चक्र; राशिचक्र।
भचेट- --- वि.बो. --- हे. भक्कोटे।
भच्छी- --- वि. [सं. भक्षी] --- खाने; भक्षी।
भच्छे- --- वि. [सं. भक्ष्य] --- खान हुने; भक्ष्य।
भच्छेअभच्छे- --- ना. --- खान हुने र खान नहुने; भक्ष्याभक्ष्य।
भज्नु- --- स.क्रि. [सं. भज्+नु] --- १. देवता वा ईश्वरको नामकीर्तन गर्नु; भजन गर्नु; उपासना गर्नु। २. टहलचाकरी गर्नु; सेवा गर्नु। ३. पतिका रूपमा मान्नु।
भज्नु२- --- अ.क्रि. [सं. भञ्ज+नु] --- १. ठुलो मोलका मुद्रा वा नोट दिएर कम मोलका रुपियाँ, नोट वा खुद्रा पैसा साट्ने काम हुनु; मुद्रा साटिएर चानचुन प्राप्त हुनु। २. एक मुद्रासँग अर्को थरी मुद्राको साटफेर वा सटही हुनु।
भजन- --- ना. [सं.] --- १. आराध्य देवीदेवताको र गुरु आदिको नाम र महिमा बारबार लिने र गाउने काम; नामकीर्तन; गुणगान। २. कुनै देवदेवीको गुणवर्णन गरिएको गीत।
भजन थरी- --- ना. --- कुनै मृतक व्यक्तिका शान्तिका लागि गाईजात्रामा गेरुवा कपडा पहिरी सहर घुम्दै गाइने शोक गीत वा त्यो गाउने मण्डली।
भजन फल- --- ना. --- भागफल।
भजनानन्दी- --- वि. --- भजन-कीर्तनमा मग्न रहने; भजनमा आनन्द लिने।
भजनियाँ/भजने --- वि. [भजन+इयाँ/ ए] --- १. ईश्वरको भजन गर्ने; देवताको नाम-कीर्तन गर्ने। ना. २. मन्दिर आदिमा खैजडी, कठताल आदि बजाई देव-देवीको गाथा गाउने मण्डली; भजन गर्ने मण्डली।
भजाइ- --- ना. [√ भज् (+आइ)] --- १. भज्ने भाव, क्रिया वा प्रक्रिया। [भजाउ+आइ] २. भजाउने भाव, क्रिया वा प्रक्रिया। ३. भजाउँदा लाग्ने दस्तुर वा शुल्क; भजाउनी।
भजाइनु- --- क.क्रि. --- भज्न लाइनु; सटही गरिनु।
भजाउनी- --- ना. --- रुपियाँ, नोट आदि भजाउँदा लाग्ने दस्तुर वा शुल्क; सटहीमा लिइने नाफा; सटही दस्तुर; बट्टा।
भजाउनु- --- स.क्रि. / प्रे.क्रि. --- १. बढी मूल्यका रुपियाँ, नोट आदि दिएर कम मूल्यका मुद्रा साट्नु, चानचुन पार्नु। २. एक देशका मुद्रासँग अर्का देशका मुद्रा साट्नु; मुद्रा सटही गर्नु। ३. भज्न लाउनु, भजन गराउनु।
भजिनु- --- अ.क्रि. --- १. भज्ने काम हुनु। क.क्रि. २. भजन गरिनु ।
भञ्जक- --- वि. [सं.] --- १. कुनै कामकुरा भङ्ग गर्ने वा बिगार्ने। २. तोडफोड गर्ने; भत्काउने।
भञ्जन- --- ना. [सं.] --- १. बिगार्ने वा भत्काउने काम; तोडफोड। २. नाश; विध्वंस।
भट- --- ना. [सं.] --- १. योद्धा; लडाकु। २. सिपाही; सैनिक। ३. पहलवान; मल्ल।
भटभट- --- क्रि.वि. [अ.मू. भट् (द्वि.)] --- अस्पष्ट र झर्कोलाग्दो किसिमसँग एकोहोरो आवाज आउने गरी; फतफत।
भटभटाइ- --- ना. --- भटभटाउने भाव, क्रिया वा प्रक्रिया।
भटभटाइनु- --- अ.क्रि. --- अस्पष्ट रूपले चाँडो-चाँडो आवाज निकालिनु; फतफताइनु।
भटभटाउनु- --- अ.क्रि. --- १. भटभट शब्द गर्नु। २. अस्पष्ट हिसाबले चाँडो बोल्नु। ३. जथाभाबी फलाक्नु।
भटभटे- --- ना. --- १. मोटरसाइकिल; स्कुटर। वि. २. भटभट गरेर आवाज निकाल्ने।
भटमास- --- ना. [सं. भट्ट+माष] --- सिमीका ढबका झुसिला पात हुने, सेता फूल फुल्ने झुसिला कोसामा चार-पाँच दाना लाग्ने अन्नको बोट; सोही बोटमा फलेको पौष्टिक तथा द्विदलीय अन्नका गेडा वा दाना।
भटमासे- --- ना. --- १. भाले र पोथी छुट्टिनुभन्दा पहिलेका कुखुराका चल्ला। वि. २. भटमास खाएर जीवनवृत्ति गर्ने; दुःखजिलो गर्ने निर्धन। ३. असभ्य; बेसोमती । ४. भटमासबाट बनेको; भटमाससम्बन्धी।
भटाभट- --- क्रि.वि. [अ.मू. भट् (द्वि.)] --- नरोकिईकन फुर्तीसाथ; चटाचट; भकाभक ।
भटाभटी- --- क्रि.वि. --- भटाभट।
भटार्नु --- स.क्रि. [भटार+नु] --- भिजाएको पिठो, चामल आदि थोरै घिउ-तेलमा भुट्नु; त्यसरी पुवा आदि पकाउनु।
भटार- --- ना. [भट+आर] --- थोरै चिल्लामा पुवा, कनिका आदि भुटभाट पार्ने काम।
भटारमुटुर- --- ना. --- पुवा आदि भटार्ने वा पकाउने काम।
भटाराइ- --- ना. --- भटार्ने भाव, क्रिया वा प्रक्रिया।
भटारिनु- --- क.क्रि. --- १. भिजाएको चामल आदि घिउमा भुटिनु। अ.क्रि. २. गर्मी वा निद्राको कमीले आँखा पोल्नु, आँखा भतभती डहनु; आँखा बटारिनु ।
भटाऱ्याइ- --- ना. --- भटारिने क्रिया वा प्रक्रिया।
भटु- --- ना. --- कपडा बुन्ने तानमा प्रयोग हुने चराका आकारको एक साधन।
भट्ट --- ना. [सं.] --- १. स्वामित्व; प्रभुत्व। २. ब्राह्मणजातिको एक थर। ३. दाक्षिणात्य ब्राह्मण। ४. भाट। ५. भटमास । ६. लिच्छविकालीन प्रशासनमा सेनालाई बुझाउने शब्द।
भट्टा- --- ना. --- माटोबाट इँटा, सिँगटी, टायल आदि बनाई अवालमा पोलेर तयार पारिने ठाउँ, भट्टी; भट्टाल।
भट्टाधिकरण- --- ना. [सं.] --- १. भट्ट, ब्राह्मण वा विद्वान्द्वारा समाजमा धर्मसङ्कट आउन नदिन देखादेख न्याय-अन्यायको निर्णय गर्ने-गराउने लिच्छविकालीन एक अड्डा। २. लिच्छविकालमा सैनिक व्यवस्था चलाउने अड्डा।
भट्टारक- --- वि. [सं.] --- १. पूज्य; श्रद्धेय; मान्य। ना. २. राजा; युवराज। ३. स्वामी; मालिक। ४. सूर्य।
भट्टारक पादीष- --- ना. --- राजा-महाराजको उत्तरदायित्व वहन गरी कुनै कार्यालयमा काम गर्ने कर्मचारी।
भट्टारक युवराज- --- ना. --- लिच्छविकालीन राजपरम्परामा राजाको निश्चित उत्तराधिकारी।
```
-------------------

-------------------
```
बिख- --- ना. [सं. विष] --- जहर; विष।
बिखडो- --- वि. [√ बिंगठो] --- बाउँटो; बिंगठो।
बिखड्याइँ --- ना. --- बिंगठ्याइ।
बिखड्याहा- --- वि. --- बिंगठ्याहा।
बिखर्ची- --- वि. [बि+खर्च + ई] --- खर्च सकिएको; खर्च नभएको; बेखर्ची।
बिखालु- --- वि. [सं. विषालु] --- बिख भएको; बिखले भरिएको; विषयुक्त।
बिखालो- --- वि. [बिख+आलो] --- शरीरमा बिख लाग्ने वा विकार उब्जाउने; बिखालु।
बिखे- --- वि. [बिख+ए] --- बिख भएको; बिखालु।
बिखे उन्यु- --- ना. --- खोलाको तीरतिर पाइने, नरम पात भएको र माछा मार्ने काममा प्रयोग हुने बिखालु उन्यु।
बिखेत- --- ना. [सं. विषाद] --- अफसोस, खेद; दुःख (उदा.- उसलाई बाबु मरेको भन्दा पनि भाइ छुट्टिएर गएकोमा बिखेत छ।)।
बिखेती- --- ना. --- विषादी; विषयुक्त।
बिगबिगती- --- ना. --- छुकछुक; चकचक।
बिगबिगाइ- --- ना. [√ बिगबिगाउ (+आइ)] --- बिगबिगाउने क्रिया वा प्रक्रिया।
बिगबिगाउँदो --- ना. --- बिगबिगाउने खालको; बिगबिगी हुने।
बिगबिगाउनु- --- अ.क्रि. [बिगबिगी+आउ+नु] --- बिगबिगी हुनु, उपध्रो हुन खोज्नु; आतङ्क छाउनु। (उदा.- बाघ बिगबिगाएको थाहा पाएर गाउँलेहरू सुत्न पनि सकेका छैनन्)।
बिगबिगी- --- क्रि.वि. [अ. बगावत] --- कुनै वस्तुको चर्को उपध्रो; आतङ्कको अधिकता।
बिगहट्टी- --- ना. [बिगाहा+अ. हद्द] --- कुनै जग्गाजमिनको बिघा, पोत आदिको लगत वा बिघापिच्छेको रकम; बिघट्टी।
बिगार- --- ना. [सं. विकार] --- १. नराम्रा कुरातिर भएको परिवर्तन; बरबादी; नाश; हानि; बितल; बित्यास। २. टुना, मोहिनी आदिबाट उत्पन्न भएको रोग वा दुःख।
बिगारसिङ- --- वि. --- १. बिगार्ने काम गर्ने; बिग्रने; विनाशकारी। २. उदास।
बिगुत- --- ना. [सं. विभूति] --- देवदेवताका नाममा हवन गरिएको यज्ञकुण्डको खरानी; जोगीहरूले चन्दनको साटो लाउने खरानी; विभूत ।
बिगुती- --- वि. --- बिगुत वा खरानी रङको।
बिगुल --- ना. [अङ् ब्यूग्ल] --- सङ्केत दिनका लागि फुकेर बजाइने एक प्रकारको पल्टनियाँ बाजा; बाच्छाईबाजाका प्रकारभित्र पर्ने, फुकेर बजाइने बाजाविशेष; बिकुल।
बिगुले- --- ना. --- बिगुल बजाउने व्यक्ति; बिकुल बजाउने पल्टनिया जवान।
बिगो- --- ना. [बिगार] --- १. कसैले अनुचित किसिमले लिएको धनमाल वा सो धनमालमा दाबी गरिएको निश्चित रकम; अपराध, कसुर र दोषसम्बन्धी मामिलामा प्रभाव पार्ने कुनै पनि रकम। २. नचाहिँदो वा नाश हुने किसिमको काम; बिगार; निहुँ।
बिघट्टी- --- ना. --- बिघापिच्छेको हिस्सा; बिगहट्टी।
बिघा- --- ना. [प्रा. बिगह] --- जग्गाजमिनको बिस कट्ठा वा विश्वाको नाप; तेह्र रोपनी पाँच आना वा ६७७२.६३ वर्ग मिटर जग्गाको परिमाण।
बिगौती- --- ना. [सं. विक+वर्ती] --- भर्खर बियाएका गाई-भैंसीको दुध पकाउँदा फाटेर पानी सुकेपछि तयार भएको कुराउनीजस्तो बुरबुरे खानेकुरो; बिघौती।
बिगौते --- वि. [बिगौती+ए] --- बिघौतीजस्तो; आलो; बिघौतीको; बिघौते।
बिगौते औलो --- ना. --- पालुवा-पातका घाँस खाएका वस्तुको दुध खाँदा लाग्ने औलो; आलो औलो।
बिगौते दुध- --- ना. --- भर्खर भर्खर बियाएका लैनु वस्तुको दुध।
बिग्याहा- --- वि. [बिगो+याहा] --- बिगो गर्ने स्वभावको उपद्रवी।
बिग्रनु- --- अ.क्रि. [सं. विकृ+नु] --- १. कुनै वस्तुको रूप, गुण आदिमा कुनै प्रकारले विकार आउनु; बरबाद हुनु; नाश हुनु; सड्नु; कुहुनु आदि। २. काम नलाग्ने हुनु, हानि हुनु। ३. टुटफुट वा भताभुङ्ग हुनु; भत्कोस लाग्नु। ४. कुनै वस्तु बनाउन थाल्दा चुकेर वा नजानेर नबन्नु; खेर जानु; विफल हुनु। ५. जाति, धर्म, नीति, उद्देश्य आदिबाट च्युत हुनु; पतित हुनु। ६. खराब बानी लिनु वा आचरणहीन हुनु; बदमास बन्नु। ७. पोइल जानु; बोरिनु। ८. गर्भ तुहुनु।
बिग्राइ- --- ना. --- बिग्रने काम वा किसिम।
बिग्रिनु- --- अ.क्रि. --- बरबाद होइनु; नासिनु; बिग्रनु।
बिघ्न- --- ना. [सं.] --- १. कुनै काममा हुने ठुलो बाधा वा अड्‌काउ। वि. २. धेरै; अति। क्रि.वि. ३. बिछट्ट; खुब ।
बिघ्नको --- वि. --- ठुलो; राम्रो; बढिया।
बिङठिनु- --- अ.क्रि. --- हे. बिंगठिनु।
बिङठे- --- वि. --- बिंगठे।
बिङठो- --- वि. --- बिंगठो।
बिङठ्याइ- --- ना. --- बिंगठ्याइ।
बिङठ्याहट --- ना. --- बिंगठ्याहट।
बिङठ्याहा --- वि. --- बिंगठ्याहा।
बिडबिङ --- ना. [अ. मू. बिङ (द्वि.)] --- गन्ध आउने वा गनाउने किसिमले।
बिङबिडाइ- --- ना. --- बिडबिङाउने भाव, क्रिया वा प्रक्रिया।
बिङबिडाइनु- --- अ.क्रि. --- बिङबिडाउने होइनु; गनाइनु।
बिडबिङाउनु --- अ.क्रि. --- बिङबिङ हुनु; गनाउनु।
बिङ्गो- --- ना. --- कुनै कुरा टाल्ने, नगर्ने वा पन्छाउने निहुँ; बढाएर भनिएको कुरो; बहाना।
बिङ्ग्याहा- --- वि. --- बिङ्गो लगाउने; बिंग्याहा।
बिच- --- ना. [प्रा. विच्च] --- १. कुनै क्षेत्र, वस्तु, समूह, आकार आदिको माझ; मध्य भाग। २. अन्तर; फरक। क्रि.वि. ३. बाहेक (उदा.- तितेफापरदेखि बिच यस गाउँमा केही खान पाइँदैन।)
बिचाबिच/बिचोबिच- --- क्रि.वि. --- ठिक बिचमा; माझामाझी; माझैमाझ ।
बिचरो --- वि. [फा. बेचार] --- आधार नभएको; निरुपाय; अनाथ; टुहुरो; बबुरो।
बिचल्ती- --- वि. [बि+चल्ती] --- चल्ती नभएको; बेचल्ती।
बिचल्ली- --- ना. [बिच+रल्ली] --- १. पहिलेको स्थिति अस्तव्यस्त भई अर्को स्थिति नबसुन्जेलको अवस्था; बिल्लिबाठ; बिजोग; दुर्दशा। २. ठुलो दुःख; आपत्ति।
बिचार- --- ना. --- १. क्रियापुत्रीलाई बन्धुवर्गका तर्फबाट खान दिइने सिधा; सराङ; घोत। २. शोकमा परेका व्यक्तिलाई सम्झाई बुझाई सान्त्वना दिने काम।
बिचार्नु- ---  [सं. विचार+नु] --- विचार गर्नु; मनन गर्नु; सोच्नु।
बिचाराइ- --- ना. --- बिचार्ने काम वा किसिम।
बिचारिनु- --- क.क्रि. --- विचार गरिनु।
बिचारी- --- वि. --- १. विचार गर्ने। ना. २. विचारी।
बिचेत- --- वि. [सं. विचेतस्] --- होस वा चेतना नभएको; अचेत; बेहोस; बिसुर।
बिच्कनु- --- अ.क्रि. [सं. वि+चित्+नु] --- कुनै वस्तु देखेर वा कसैको कामकुरो, व्यवहार आदिबाट तर्सनु; डराएर भाग्नु; विचलित हुनु; दच्कनु; हच्कनु।
बिच्काइ- --- ना. --- बिच्कने काम वा किसिम।
बिच्काइनु- --- क.क्रि. --- दच्काइनु।
बिच्काउनु- --- प्रे.क्रि. --- बिच्कने पार्नु; दच्काउनु।
बिच्किनु- --- अ.क्रि. --- १. दच्कनु; हच्कनु; तर्सनु । २. बिच्कने होइनु।
बिच्क्याइ --- बिच्किने काम वा किसिम।
बिच्क्याइनु- --- क.क्रि. --- बिच्किने पारिनु।
बिच्क्याउनु- --- प्रे.क्रि. --- १. बिच्किने पार्नु; तर्साउनु। स.क्रि. २. बिच्काउनु; दच्काउनु।
बिच्क्याहट --- ना. --- बिच्किने भाव, स्थिति वा क्रियाप्रक्रिया।
बिच्क्याहा --- वि. --- बिच्कने स्वभावको; तर्सने; दच्कने।
बिच्छी- --- ना. [सं. वृश्चिक] --- प्रायः गर्मी प्रदेशमा पाइने, पुच्छरमा रहने डङ्कमा कडा विष हुने एक प्रकारको किरो।
बिच्छी- --- वि. --- तिखो बुद्धि भएको; कुशाग्र; चुपिचन्डाल।
बिच्छुक- --- ना. [बि+छुक] --- कुनै काममा मङ्गल नहुने अवस्था वा सङ्केत; अपशकुन; अलच्छिन। (उदा. आज बिहानैदेखि के बिच्छुक लागेको हो कुन्नि, कुनै काम पनि हुँदैन)।
बिच्छुकी- --- वि. --- अमङ्गलको सूचना वा सङ्केत दिने; बिच्छुक लगाउने।
बिछट्ट- --- क्रि.वि. [अ. मू. बिछट्+ट८ प्रा. बिसत्थ] --- १. थुप्रो वा धेरै हुने चालसँग; अत्यन्त; ज्यादै। वि. २. अचाक्ली; धेरै। ३. निकै निपुण। स्त्री. बिछट्टकी।
बिछन्द- --- ना. [सं. बिच्छन्द] --- छन्द नपर्ने चाल; ढङ्ग नमिल्ने स्थिति।
बिछन्दको --- वि. --- छन्द वा ढङ्ग नपरेको; छन्द न बन्दको ।
बिछाइ- --- ना. [√ बिछाउ (+आइ)] --- बिछाउने काम वा किसिम।
बिछाइनु- --- क.क्रि. --- बिछाउने काम गरिनु ।
बिछाउना- --- ना. --- हे. बिछ्‌याउना।
बिछाउनु- --- स.क्रि. [सं. विच्छादन+आउनु] --- बस्न वा सुत्नका निम्ति चकटी, गुन्द्री, राडी आदि फिंजाउनु; बिछ्‌याउनु।
बिछिनु- --- अ.क्रि. --- बिछ्‌याउने काम हुनु।
बिछोड- --- ना. [सं. वि+छुट] --- छुट्टिने काम वा स्थिति; वियोग; छुट्टिम।
बिछ्‌याइ- --- ना. [√ बिछ्‌याउ (+आइ)] --- बिछ्याउने क्रिया वा प्रक्रिया।
बिछ्‌याइनु- --- क.क्रि. --- बिछ्‌याउने काम गरिनु।
बिछ्‌याउनु- --- स.क्रि. --- ओछ्‌याउनु; बिछाउनु।
बिछ्‌याउना- --- ना. [सं. विच्छादन] --- सुकुल, राडी, डस्ना, लम्पट आदि बिछ्‌याउने वस्तु; ओछ्यान; बिछाउना/बिछ्‌यौना ।
बिछ्‌याउने- --- ना. [बिछ्‌याउना+ए] --- १. बिछ्‌याउने वस्तु; ओछ्यान; बिछ्‌यौना। २. बिछ्‌याउने काम गर्ने व्यक्ति वा साधन।
बिछ्‌यौना --- ना. [सं.+विच्छादन] --- ओछ्यान; बिछ्‌याउना।
बिजन- --- ना. [सं. बीज] --- १. विभिन्न थरीका बिउहरूको समुदाय; बिउ। २. पाखो जग्गाको नाप लिने आँकडा।
बिजन जाँच- --- ना. --- बिजनका आधारमा गरिने पाखो जग्गाको नापजाँच।
बिजयसार/बिजयसाल- --- ना. --- सालकै जस्ता पात हुने, काठको कचौरा, गिलास आदि बनाइने, काण्डमा घाउ लाग्दा रगतजस्तो चोब निस्कने एक जातको शालवृक्ष।
बिजाइँ- --- ना. [फा. बेजा] --- १. अरूलाई दुःख दिने वा मर्का पार्ने किसिमले गरिने बिगो; उपद्रव; अर्धेल्याइँ। २. गर्न नहुने वा अरूलाई अहित हुने काम; अन्याय; अत्याचार।
बिजाइँ बिद्युत्- --- ना. --- अरूलाई मिच्ने वा हानिनोक्सानी पुऱ्याउने दृष्टिले गरिने उपध्रो; लुटपिट, हुलदङ्गा आदि।
बिजात- --- ना. [बि+जात] --- १. परम्परागत रूपमा अरूभन्दा कम्ती भनी मानिएको जात; सानो जात। २. एकबाट अर्को भिन्न- भिन्न जात।
बिजाती- --- वि. --- बिजातको; विजातीय।
बिजारपट्टी- --- ना. [बिजार+पट्टी] --- कोट, पाइन्ट आदि सिउँदा गोल आकारका बनाउन र सिधा रेखा तान्न प्रयोग गरिने, दुवैतिर धातुको चुच्चो निकालिएको, तीनदेखि छ फिटसम्मको, फुटजस्तो काठको औजार।
बिजुली- --- ना. [सं. विद्युत्] --- १. बादल लागेको बेला आकाशमा झिलिक्क चम्कने प्रकाश; सौदामिनी । २. वैज्ञानिक प्रणालीले उत्पन्न गरिने प्रकाश र ताप भएको तथा आकर्षण र अपकर्षणसमेत गर्ने प्रसिद्ध शक्ति; विद्युत् । वि. ३. औधी छिटो; चलाख; चम्किलो।
बिजुली अड्डा- --- ना. --- बिजुलीको जडान, वितरण आदि र शुल्कको उठतीपुठतीसम्बन्धी काम गर्ने अड्डा; विद्युत्- संस्थान; हालको विद्युत् प्राधिकरण।
बिजुलीकान्ते --- वि. --- औधी बाठो; चनाखो; बिजुले।
बिजुलीगारत- --- ना. --- राजामहाराजाको अगाडि पछाडि लाग्ने सेनाको टोली।
बिजुली घर- --- ना. --- बिजुली पैदा गर्ने ठाउँ वा घर (पावर हाउस)।
बिजुली बाहन- --- तुरन्तातुरन्ती पुग्ने, काम गर्ने; ज्यादै बाठो।
बिजुले- --- वि. --- हिँड्दा, काम गर्दा र कुरा गर्दा साह्रै छिटो; बिजुलीजस्तो; बिजुलीकान्ते।
बिजुलो- --- ना. [√बिज+उलो] --- सुन्तला, चाक्सी आदि फलका केस्राभित्र रहने रसिलो दाना वा कोश।
```
-------------------

-------------------
```
जलकौवा --- ना. --- पानीकाग।
जलक्रिया- --- ना. --- जल अर्पण गरेर पितृहरूलाई दिइने तर्पण; जलाञ्जलि।
जलक्रीडा- --- ना. --- १. नदी, तलाउ आदिमा युवकयुवती वा नायकनायिकाले परस्परमा पानी छ्यापाछ्याप आदि गरेर रागात्मक आनन्द लिने गरी खेल्ने खेल; जलकेलि; जलविहार। २. पानीमा पौडने वा खेल्ने काम।
जलक्षेत्र- --- ना. --- पृथ्वीका सतहमा पानीले ढाकेजतिको भाग; जलमग्न क्षेत्र।
जलखाई- --- ना. --- कुनै काममा लाग्नु वा निस्कनुअघिको हल्का खाना; चमेना।
जलगडा- --- ना. --- पेटमा पानी जमेर विकार पैदा भई उत्पन्न हुने रोग; जलोदार।
जलगति विज्ञान- --- ना. --- जलको प्रवाहलाई अध्ययन गर्ने शास्त्र।
जलगैंडा --- ना. --- पानीमा बस्ने गैंडाजस्तो जनावर; पानीगैंडा।
जलगोलार्ध- --- ना. --- पानीको सतह धेरै पर्ने गोलार्ध, दक्षिणी गोलार्ध।
जलग्रह- --- ना. --- जलोदर।
जलचर- --- ना. --- पानीमा बसेर जीविका गर्ने जनावर; जलजीवी प्राणी; जलजन्तु।
जलचिकित्सा- --- ना. --- प्राकृतिक चिकित्सापद्धतिअनुसार पेटको विकारलाई साफ गर्न कुनै यन्त्रद्वारा पेटमा पानी हुलेर गरिने उपचार; जलोपचार।
जलज- --- वि. --- १. पानीमा उत्पन्न हुने; जलमा पैदा हुने। २. पानीमा उत्पन्न वा पैदा भएको वस्तु (कमल, शङ्ख, सिपी, सिँवाली, माछो इ.)।
जलजन्तु- --- ना. --- जलचर।
जलजम्बु- --- ना. --- पानीमा हुने जामुनु, पानीजामुनु।
जलजीवी- --- वि. --- १. पानीबाट जीविका चलाउने। ना. २. डुङ्गा चलाएर जीवन निर्वाह गर्ने व्यक्ति; माझी।
जलजल --- क्रि.वि. [सं. जल (द्वि.)] --- पानी नै पानी भएर, थलथल।
जलजलाउँदो --- वि. --- तातो पानी वा आगाले पोलेर अथवा अन्य कुनै कारणले फोका उठेर पानीपानी भरिएको।
जलजले- --- वि. --- पानीपानी भएको; पानी खटिरो; पानी चढेको (फूल, फोको, घाउ आदि)। ना. तेह्रथुम जिल्लाको एउटा प्रसिद्ध ठाउँ।
जलजात- --- वि. [सं.] --- १. पानीमै उत्पन्न हुने; जलबाट पैदा भएको। ना. २. कमल, शङ्ख, माछा आदि। ३. जलजन्तु।
जलडमरुमध्य- --- ना. [सं.] --- दुइटा समुद्र वा खाडीहरूलाई जोड्ने पानीको साँघुरो भाग; जलसंयोजक।
जलतरङ्ग- --- ना. [सं.] --- १. सङ्गमरमरका अथवा चिनियाँ माटाका सोह्रवटा वा एघारवटा कचौरामा पानी भरेर वा रित्तै पनि छडीले हानेर ध्वनि उत्पन्न गरी बजाइने एक बाजा। २. त्यस्तो बाजाको ध्वनि वा शब्द। ३. पानीको तरङ्ग; छाल; लहर।
जलतरासी- --- वि. [सं. जलत्रास] --- पानी देख्ता डराउने; जलत्रास हुने।
जलत्रास- --- ना. [सं.] --- १. पानी देख्दा वा हुँदा डराउने एक रोग। २. पानी देखेर हुने भय। ३. बहुलाहा कुकुरको टोकाइबाट हुने बहुलाहापन।
जलदान- --- ना. [सं.] --- १. देवपितृहरूलाई दिइने जलाञ्जलि; तर्पण। २. वैशाख शुक्ल तृतीयाका दिन गहुँको सातुसँग बाँडिने सर्वत।
जलदानी- --- ना. --- पानी चलाउने लोटासरहको सानो भाँडो; जलपात्र।
जलदुर्ग- --- ना. [सं.] --- समुद्र, खाडी वा नदीले घेरिएको किल्ला; पानीका सीमाले घेरेको सुरक्षित ठाउँ।
जलदेवता- --- ना. [सं.] --- जलका अधिष्ठाता; वरुणदेवता।
जलद्रव्य- --- ना. [सं.] --- पानीमा पैदा हुने मोती, मुगा, शङ्ख आदि अमूल्य वस्तु; सामुद्रिक मूल्यवान् पदार्थ।
जलधर- --- वि. [सं.] --- १. पानी धारण गर्न सक्ने; जलधारण गर्ने। ना. २. मेघ; बादल। ३. समुद्र।
जलधरमाला --- ना. --- मगण, भगण, सगण, मगण भएको र चार अक्षरमा यति हुने एक छन्द।
जलधारा- --- ना. [सं.] --- रुद्रार्चन गर्दा शिवजीलाई निरन्तर स्नान गराउन पानीको धारा खसालिने, प्वाल भएको जलपात्र; जलधारी।
जलधारी- --- ना. --- जलधारा, जलहरी।
जलधि- --- ना. [सं.] --- समुद्र।
जलधेनु- --- ना. [सं.] --- पुराणअनुसार दान गर्नाका लागि जलको पूर्ण कुम्भमा कल्पना गरिने गाई।
जलन- --- ना. [सं. ज्वलन] --- १. पोल्ने वा डहने स्थिति; टट्टाउने अवस्था। २. शारीरिक वा मानसिक डाह; असह्य ताप। ३. ईर्ष्या; डाह।
जलनफलन- --- वि. --- खाँदाखेरि धेरै तातो हुने; पोल्ने खालको तातो (भात, दाल आदि खानेकुरा)।
जलनशील- --- वि. --- जल्ने वा पोल्ने गुण भएको।
जलनिधि- --- ना. [सं.] --- १. समुद्र; महासागर। २. ज्योतिषमा चार अङ्कको सूचक शब्द।
जलप- --- ना. [सं. जलपत्र] --- कुनै धातु आदिमा लगाइने अर्को धातुको पगालिएको पातलो लेप; मोलम्बा। २. साहै पातलो धातु।
जलपक्षी- --- ना. [सं.] --- नदी, तलाउ आदिका किनारमा बसेर माछा आदि जलजन्तुको आहार गर्ने पक्षी; चरो; पानिचरो (हाँस, चखेवा, बकुल्ला आदि)।
जलपथ- --- ना. [सं.] --- १. समुद्र, नदी, ताल आदिमा जहाज, डुङ्गा आदि चलाउने निर्धारित मार्ग; जलमार्ग। २. पानीको निकास; नहर; कुलो।
जलपात्र- --- ना. [सं.] --- पानी हाल्ने वा पानी खाने काममा प्रयोग गरिने भाँडो; जलदानी; पानीको भाँडो।
जलपान- --- ना. [सं.] --- भोजन गर्नुभन्दा पहिले वा कुनै भेला आदिमा खाइने हलुका खानेकुरो; चमेना; जलखाई।
जल पारावत- --- ना. [सं.] --- जलकपोत, पानीपरेवा।
जलपिप्ला- --- ना. [सं.] --- काँडावाल लाम्चिला पात हुने र पिप्लाका जस्तै फल फल्ने, सिमसार जमिनमा उम्रने एक जातको लहरो वा सोही लहराको फल।
जलपिशाच- --- ना. [सं.] --- पानीमा डुबेर वा बगेर मरेका कारणले उत्पन्न हुने भन्ने लोकविश्वास भएको तथाकथित भूतप्रेत; जलप्रेत।
जलपुष्प- --- ना. [सं.] --- पानीमा उम्रने कमल आदिको फूल।
जलप्रपात- --- ना. [सं.] --- कुनै उच्च स्थानबाट खसेको पानीको धारो; जलफाल; प्राकृतिक झरना; छहरो।
जलप्रलय --- ना. [सं.] --- सम्पूर्ण पृथ्वी पानीमा डुबेर बिलाउने अवस्था; प्रलयकालमा पृथ्वी जलाम्मे हुने स्थिति।
जलप्रवाह- --- ना. [सं.] --- १. वेगले बगेका पानीको धारो; पानीको बहाइ। २. शव वा अन्य कुनै वस्तु पानीमा बगाउने काम।
जलप्राणी- --- ना. [सं.] --- जलजन्तु, जलचर।
जलप्रायः- --- वि. [सं.] --- १. नदी, ताल आदि धेरै भएको; पानी धेरै हुने। ना. २. त्यस्तो भूभाग वा स्थान।
जलफाल- --- ना. [जल+फाल] --- अग्लो ठाउँबाट खसेको जलप्रवाह; छाँगो; छहरो; झरना; जलप्रपात।
जलबन्ध- --- ना. [सं.] --- पानी रोक्ने वा छेक्ने बाँध; तटबन्ध।
जलबिन्दु- --- ना. [सं.] --- आँखाका कोसभित्र चाप बढेर आँखा हेर्न नहुने रोग; मोतिबिन्दु; मोतियाबिन्दु।
जलबुद्बुद- --- ना. [सं.] --- पानी बग्दा वा अन्य कुनै कारणबाट उठ्ने फोको; पानीको फोको।
जलमग्न- --- वि. [सं.] --- पानीले चुर्लुम्म डुबेको; जलामय भएको; जलाम्मे ।
जलमण्डल- --- ना. [सं.] --- पृथ्वीमा रहेको सम्पूर्ण पानीको भाग।
जलमय- --- वि. [सं.] --- सबैतिर पानीपानी भएको; चारैतिर पानीले ढाकिएको; जलाम्मे ।
जलमार्ग- --- ना. [सं.] --- १. जहाज, डुङ्गा आदि हिँड्ने बाटो; समुद्री मार्ग; जलपथ। २. पानी, ढल आदिको निकास; नाली; हुँड। ३. नहर; कुलो।
जलयन्त्र- --- ना. [सं.] --- १. इनार, कुवा आदिको पानी तान्ने वा झक्ने यन्त्र। २. पानीघडी।
जल यातायात- --- ना. [सं.] --- जलपथ; जलमार्ग।
जलयात्रा- --- ना. [सं.] --- ठुलठुला नदी, समुद्र आदिमा जहाज, डुङ्गा आदिबाट गरिने यात्रा।
जलयात्री- --- ना. --- जलयात्रा गर्ने व्यक्ति।
जलयान- --- ना. [सं.] --- नदी, समुद्र आदिमा हिँड्ने सवारी साधन (पानीजहाज, डुङ्गा, नाउ आदि)।
जलयुद्ध- --- ना. [सं.] --- नदी वा समुद्रमा गरिने लडाइँ; जहाजी लडाइँ।
जलयोग- --- ना. [सं.] --- प्राण जाने बेलामा तल्लो अङ्गबाट प्राण नजाओस् भनी कम्मरसम्म पानीमा डुबाउने काम; अर्धजल।
जलराक्षसी --- ना. [सं.] --- रामायणप्रसिद्ध, क्षारसमुद्रमा रहने एक राक्षसी।
जलराशि- --- ना. [सं.] --- १. पानीको अथाह राशि; जलको समूह। २. सागर; समुद्र । ३. सरोवर; तलाउ।
जलवायु- --- ना. [सं.] --- कुनै पनि स्थानको प्राकृतिक वा वातावरणिक स्थिति; हावापानी।
जलवाष्प- --- ना. [सं.] --- पानीबाट बन्ने बाफ, जलीय वाष्प।
जलविज्ञान- --- ना. --- पानीसम्बन्धी विभिन्न तत्त्व र शक्ति आदिको अध्ययन गरिने शास्त्र।
जलविज्ञान आयोग- --- ना. --- जलविज्ञानसम्बन्धी अध्ययनअनुसन्धान आदि कार्य गर्ने साधिकार समिति वा अङ्ग।
जलविनायक --- ना. [सं.] --- काठमाडौँदेखि दुई माइल दक्षिणमा पर्ने चोभारमा रहेका गणेश; चार विनायकमध्ये एक।
जलवियोजन- --- ना. [सं.] --- झाडाबान्ता आदिबाट शरीरको पानी बाहिर निस्कँदै जानाले शरीरलाई आवश्यक पर्ने पानीको मात्रा कम हुने स्थिति।
जलविभाजक- --- ना. [सं.] --- दुईतिरका नदीलाई छुट्ट्याउने बिचको अग्लो भूमि; दुई भँगालाका बिचमा रहेको भूभाग।
जलविहार- --- ना. [सं.] --- नदी, तलाउ र समुद्रमा जहाज, डुङ्गा आदिद्वारा गरिने सैर वा यात्रा; जलयात्रा।
जलशक्ति- --- ना. [सं.] --- पानीबाट प्राप्त हुने विद्युत् आदि शक्ति।
जलशायी- --- ना. [सं.] --- जलमा शयन गर्ने देवता; विष्णु।
जलसंयोजक- --- ना. [सं.] --- दुइटा ठुला समुद्र वा सागरलाई जोड्ने साँघुरो ठाउँ; जल-डमरुमध्य।
जलसंयोजन- --- ना. [सं.] --- कुनै कारणबाट शरीरमा कमी भएको पानी पूरा गर्न वैज्ञानिक प्रविधिद्वारा पानी प्रवेश गराउने क्रिया; पुनर्जलीय उपचार।
जलसंरक्षण- --- ना. [सं.] --- त्यसै खेर गइरहेको पानिलाई उपयोगमा ल्याउने काम; विद्युत्उत्पादन, सिँचाइ आदिका निम्ति गरिने पानीको संरक्षण।
जलसंस्कार- --- ना. [सं.] --- १. नुहाउने काम; नुहाइ; स्नान। २. मुर्दालाई पानीमा बगाई गरिने अन्तिम क्रिया वा संस्कार; शवको जलप्रवाह; जलसमाधि।
जलसतह- --- ना. [सं. जल+अ. सतह] --- पानीको तह बराबर भएको ठाउँ; पानीको नापोले सतह छुने गरी ठिक पारिएको ठाउँ वा वस्तु।
जलसमाधि --- ना. [सं.] --- १. आफ्नै इच्छाले पानीमा डुबेर मर्ने काम; पानीमा डुबेर गरिने प्राणत्याग। २. कुनै वस्तु पानीमा डुब्ने वा डुबाइने काम।
जलसा- --- ना. [अ. जल्स] --- १. गानबजान आदिको आयोजना गरेर मनाइने रमाइलो समारोह; जल्सा। २. सभा; समिति। ३. कुनै विशिष्ट अवसरको अधिवेशन।
जलसिमाली- --- ना. [सं. जलशैवाल] --- पानीमन्तिर ढुङ्गा आदिमा पलाउने हरियो भ्याउ, सिमाली।
जलसेक- --- ना. [सं.] --- १. पवित्र पार्ने वा शान्तिस्वस्ति गर्ने उद्देश्यले गरिने अभिषेक; जलसेचन। २. पानीद्वारा गरिने सिँचाइ, बोटबिरुवा आदिमा पानी छर्कने काम।
जलसेना- --- ना. [सं.] --- युद्धपोत, जहाज, डुङ्गा आदि यानमा बसेर समुद्रमा युद्ध गर्ने सेना; सामुद्रिक सेना; समुद्री फौज।
जल सेनापति- --- ना. --- जलसेनाका सर्वोच्च अधिकृत; नौसेनाका प्रमुख।
जलस्रोत- --- ना. [सं.] --- कुनै पनि नदी, तलाउ आदिको मूलबाट बग्ने पानीको धारा; पानीको प्रवाह।
जलहरी --- ना. [सं. जलधरी] --- शिवलिङ्गमाथि पानीको धारा चुहाउने
```
-------------------

-------------------
```
जनसमाज --- ना. [सं.] --- १. मानवसमाज; मनुष्यसमाज । २. जनसाधारण; जनवर्ग; जनसमुदाय।
जनसमुदाय- --- ना. [सं.] --- १. मानिसहरूको हुल। २. जनता। ३. जनवर्ग; जनसमाज।
जनसम्पर्क- --- ना. [सं.] --- सरकारी प्रशासनले समाजका विभिन्न कुरा वा मर्का थाहा पाउनका निम्ति जनतासित राख्ने सम्बन्ध; जनतासँगको नाता; जनतासँगको सामीप्य।
जनसम्पर्क अधिकारी/अधिकृत- --- ना. --- जनतासँग विशेष प्रकारको सम्बन्ध स्थापित गर्ने निकाय वा कार्यालयमा जनसम्पर्कका निम्ति नियुक्त अधिकृत।
जनसम्बन्ध- --- ना. [सं.] --- जनसम्पर्क।
जनसहभागिता- --- ना. [सं.] --- देशमा सञ्चालित विकासका योजनाहरूमा जनताको सहभागिता; सरकार, स्थानीय सङ्गठन वा कुनै संस्थाको होस्टेमा जनताको हँसे।
जनसाङ्ख्यिकी- --- ना. [सं.] --- जनसङ्ख्यासम्बन्धी आवश्यक तत्त्वहरूको विवेचन गरिएको शास्त्र; जनसङ्ख्यासम्बन्धी शास्त्र।
जनसाधारण- --- ना. --- १. समाजका साधारण सदस्यहरू; सामान्य जनता; साधारण जनता। २. आर्थिक, बौद्धिक आदि दृष्टिले देशको सालाखाला तह वा त्यसभन्दा अझ तल पर्ने समाज; सर्वसाधारण।
जनसाहित्य- --- ना. [सं.] --- १. देशका अधिकतम जनताको अवस्थालाई चित्रण गर्ने र तिनको उत्थानको सन्देश दिने जनसाधारणका भाषामा लिखित साहित्य; जनपक्षीय साहित्य। २. मार्क्सवादी सिद्धान्तमा आधारित कला र साहित्यका मूल्यहरूमा आधारित प्रगतिशील साहित्य।
जनसेवक- --- वि. [सं.] --- जनताको सेवक; जनसेवी।
जनसेवा- --- ना. [सं.] --- जनताको हित गर्नुपर्छ भन्ने भावनाले प्रेरित भएर गरिने सेवा; जनताको भलाइका निम्ति गरिने सेवा।
जनसेवी- --- वि. --- जनसेवा गर्ने; जनसेवक। ना. जनसेवा गर्ने व्यक्ति।
जनस्थान- --- ना. [सं.] --- वर्तमान समयमा दक्षिण भारतमा पर्छ भनी विश्वास गरिएको, रामायणमा वर्णित दण्डकारण्यको एक भाग।
जनस्वास्थ्य- --- ना. [सं.] --- १. जनताको स्वास्थ्य। २. जनताको स्वास्थ्यको हेरचाह गर्ने कार्यक्रम, विभाग वा सिद्धान्त।
जनहित- --- ना. [सं.] --- जनताका भलाइका लागि गरिने कार्य; जनकल्याण; लोककल्याण।
जनही --- क्रि.वि. [सं. जन+ही] --- भएभरका मान्छेलाई बराबर पुग्ने गरी; प्रत्येक मान्छेलाई; प्रतिव्यक्ति; जनङ्गे; जनङ्गी।
जना- --- ना. [सं. जने] --- १. मान्छेको गणना गर्दा प्रयोग गरिने एकाइ। २. मनुष्यबोधक प्रत्यय (एक जना, दुई जना इ.)। ३. व्यक्ति; मानिस (उदा.- आज त धेरै जना आएछन्)।
जनाइ- --- ना. [√ जनाउ (+आइ)] --- जनाउने भाव, क्रिया वा प्रक्रिया।
जनाइनु- --- क.क्रि. --- जनाउ दिइनु; सूचना गरिनु।
जनाउ- --- ना. --- १. सूचना दिने कार्य; सन्देश; विज्ञप्ति। २. साधारण सूचना; सबैका लागि गरिने काम; जनोट; विज्ञप्ति।
जनाउनी- --- ना. --- जनाउ; जनोट।
जनाउनु- --- स.क्रि. [जान्+आउ+नु] --- १. कुनै कुराको जनाउ दिनु; सूचित गर्नु। २. ज्ञात गराउनु, बोध गराउनु। ३. सङ्केत गर्नु; इसारा दिनु। ४. कागतपत्रका बेहोरामा विशेष बोली वा लबज पार्नु; उल्लेख गर्नु।
जनाति- --- ना. --- छोराको पनाति; नातिको नाति; आफ्नो नाति जस्तै नातिको पनि नाति।
जनाधिप- --- ना. [सं.] --- १. राजा। २. विष्णु। ३. भगवान्।
जनानखाना- --- ना. [फा.] --- आइमाईहरू बस्न अनुकूल मिलेको कोठा; घरमा स्वास्नीमान्छे रहने खण्ड; रनीबास।
जनाना- --- ना. [फा. जनान] --- १. स्वास्नीमानिस; महिला; आइमाई। वि. २. स्त्रीसम्बन्धी; स्त्रीको। ३. स्त्रीलाई हुने (जनाना धोती, जनाना सिट इ.)।
जनानी- --- वि. [जनाना+ई] --- १. जनानाको; नारीको; महिलासम्बन्धी; स्त्रीजातिलाई हुने। ना. २. जनाना।
जनान्तिक- --- ना. [सं.] --- १. अरूले नसुन्ने गरी गरिएको कुरा। २. नाटकका पात्रहरूमध्ये दुई पात्रले मात्र कानमा सुटुक्क भन्ने तर दर्शकले र रङ्गमञ्चकै पनि अरू नायक-नायिकाले नसुन्ने वार्ता।
जनार्दन- --- ना. [सं.] --- १. भगवान्; जगदीश्वर। २. विष्णु।
जनावर- --- ना. [फा. जानवर] --- १. चौपाया; बस्तुभाउ; जन्तु। २. पक्षी र किराफट्याङ्ग्राबाहेक अन्य हातखुट्टा भएका प्राणी (मानिसलगायत); पशु। वि. ३. मूर्ख; अविवेकी।
जनाश्रय- --- ना. [सं.] --- १. एक मान्छेलाई अर्को मान्छेको आडभरोस। २. जनताको शरण; मान्छेलाई मान्छेको भरोसा। ३. कल्याणकारी शासनप्रणालीका लागि अनिवार्य गुणहरूमध्ये एक।
जनित- --- वि. [सं.] --- १. उत्पन्न भएको; पैदा भएको; जन्मेको। २. पैदा गराइएको उत्पन्न गराइएको; जन्माइएको।
जनी- --- ना. --- दया; क्षमा; कृपा; अनुग्रह।
जनीजात- --- ना. [सं. जनि+जाति] --- १. आइमाई जात; महिला। २. स्वास्नीमान्छे। ३. जहान; पत्नी; जहानपात।
जनेश --- ना. [सं.] --- जनताको स्वामी; राजा।
जनै- --- ना. [सं. यज्ञोपवीत] --- उपनयनविधि गरेर ब्राह्मण आदि जातिले लगाउने शिखा पारिएको धागो; ब्रह्मसूत्र; यज्ञोपवीत।
जनैखटिरो- --- ना. --- छातीमा बाघको चित्र लेख्दा निको हुन्छ भनी विश्वास गरिने र शरीरमा जनै रहने ठाउँमा छड्के परेर निस्किने, अति पोल्ने मसिना र राता राता बिमिरा; बाघेखटिरो।
जनैपुर्ने/पूर्णिमा- --- ना. --- श्रावण शुक्लपक्षको पूर्णिमा; श्रावणी स्नान गरी जनै मन्त्रेर लगाउने पूर्णिमा; ऋषितर्पणी पूर्णिमा; रक्षाबन्धन गरिने पूर्णिमा (विशेषतः ब्राह्मणहरूको पर्व)।
जनै सङ्ख्याइ- --- ना. --- जनै बनाउन तीनसरो हुने गरी फिर्केमा बाटेर धागो तयार पार्ने कार्य; जनै बनाउने कार्यको प्रथम प्रविधि।
जनोट- --- ना. [जनाउ+ओट] --- जनाउने काम वा कुरो; जनाउ।
जनोपयोगी- --- वि. [सं.] --- मानवलाई उपयोगी हुने खालको; लोकोपयोगी; समाजोपयोगी; मान्छेलाई काम लाग्ने वा मान्छेको भलो हुने।
जन्जाल- --- ना. [सं. जन+जाल] --- १. विषय वा सांसारिक मायामोहको जाल; गृहस्थीसम्बन्धी झन्झट । २. परिवार; जहान। ३. सङ्घर्ष वा जटिल समस्यामा आइलाग्ने बाधा वा व्यवधान; झमेला।
जन्जाली- --- वि. --- जन्जालमा फसेको; झैझमेलामा अल्झिएको।
जन्जिर- --- ना. [फा. जन्जीर] --- फलाम, तामा आदि धातुका मसिना तारबाट बनेको साङ्लो; सिक्री; चेन।
जन्ड- --- वि. [सं. चण्ड] --- १. अति रिसाहा; कुटेर-पिटेर वशमा राख्न नसकिने; मापाको; क्रोधी; उच्छृङ्खल । २. बलियो। ३. तीक्ष्ण बुद्धिको; बेजोड।
जन्त- --- ना. --- १. विवाहमा दुलही लिन जाने वा लिएर आउने यात्रा। २. बिहामा दुलाहादुलहीका साथ लागेर जाने काम। ३. वरयात्रा।
जन्तर- --- ना. [सं. यन्त्र] --- १. तन्त्रशास्त्रका विधिअनुसार रोग वा दोषनिवारक मन्त्र, मूर्ति, अङ्क आदि कागज वा भोजपत्रमा लेखी मन्त्रको उच्चारणसाथ धूप, दीप र पूजा आदि गरी सम्बन्धित व्यक्तिका घाँटी, पाखुरा आदि अङ्गमा बाँधिने वस्तु; बुटी। २. त्यस्तो जन्तरको र गहनाको पनि काम दिन बनाइएको चारकुने आभूषण।
जन्तरमन्तर- --- ना. --- १. भूत, प्रेत र रोगव्याधबाट बच्न प्रयोग गरिने तन्त्रमन्त्र। २. भारतको राजधानी दिल्लीमा रहेको, राजा मानसिंहद्वारा निर्मित, ग्रहगतिको ज्ञान गरिने यन्त्र।
जन्तरे- --- वि. --- १. जन्तर मन्त्रने। २. जन्तर लगाउने। ३. जन्तरका शैलीको।
जन्तरे- --- वि. --- १. एकै बाबुबाट जन्मिएका पुत्रहरूमध्ये छैटौं; अन्तरेभन्दा पछिको र खन्तरेभन्दा अगिको। ना. २. छैटौँ सन्तान।
जन्ती- --- ना. [जन्त+ई] --- १. बिहामा वरपक्षतिरबाट दुलही लिन जाने दुलाहातर्फका निम्तारुहरू; दुलाहाका साथसाथै अगिपछि लागी जन्त जाने व्यक्ति। २. केही ठाउँका तामाङजातिको प्रचलनअनुसार केटी माग्न जाने काम; कन्यार्थ।
जन्ती पर्छाइ/पर्दो --- ना. --- विवाहमा दुलहीकहाँ दुलाहा आइपुगेपछि दुलहीपक्षकाहरूले दुलाहा र जन्तीसमेतलाई फूल, अक्षता, लावा, अबिर आदिले छर्किने कार्य।
जन्ती भतेर/भोज- --- ना. --- हे. जन्ते भोज।
जन्तेभतेर/भोज- --- ना. --- जन्तीलाई वधूपक्षले खुवाउने भोज।
जन्तेसिलोक- --- ना. --- बिहामा यज्ञमण्डपमा दुलहीतर्फका घरगाउँलेहरू र दुलाहातर्फका जन्तीहरूबिच प्रश्नोत्तरका रूपमा भनिने प्रतिस्पर्धात्मक श्लोक; बिहाको सिलोक।
जन्त्र- --- ना. [सं. यन्त्र] --- जन्तर।
जन्म- --- ना. [सं.] --- १. प्राणीका स्वभाव र आवश्यकताअनुसार न्यूनतम गर्भमास पूरा भएपछि आमाका गर्भबाट भ्रूण बाहिर निस्कने कार्य; प्रसव; पैदा। २. जीवन; चोला; जिन्दगी। ३. कुनै संस्था वा निकायको आरम्भ।
जन्मकुण्डली- --- ना. --- ज्योतिषशास्त्रअनुसार बालकको जन्मसमयका सबै ग्रहगतिको स्थिति देखाइएको चक्र; जन्मपत्रिका; चिना; टिपन।
जन्मकैद --- ना. --- १. ठुला अपराधीलाई जनमभर थुनामा राख्ने सजाय; आजीवन कारावास। २. नेपालको हाल प्रचलित कानुनअनुसार बिस वर्षमा नबढाई ठुला अपराधीलाई दिइने सजाय। ३. त्यस प्रकारको दण्ड वा सजायको भुक्तानी।
जन्मक्षेत्र- --- ना. --- जन्मथलो; आफू जन्मेको ठाउँ; जन्मभूमि।
जन्मगत- --- वि. --- जन्मसम्बन्धी; जन्मसिद्ध; जन्मजात; जन्मँदैदेखिको।
जन्मगति- --- ना. --- जनसङ्ख्याको औसत वृद्धि वा ह्रासको गति।
जन्मजन्मान्तर- --- ना. --- १. पुनर्जन्मवादका अनुसार मरेपछि फेरिफेरि पनि जन्मँदै जाने अनन्त प्रक्रिया। क्रि.वि. २. जन्मजन्मान्तरसम्म; अनन्त कालसम्म ।
जन्मजन्मान्तरीय --- वि. --- १. जन्मजन्मान्तरसम्बन्धी; जन्मजन्मान्तरको। २. कहिल्यै नटुङ्गिने ।
जन्मजयन्ती- --- ना. --- १. कुनै संस्था वा व्यक्तिको योगदानलाई कदर गर्दै उसका जन्मदिनमा मनाइने उत्सव। २. जन्मोत्सव।
जन्मजात --- वि. --- १. कुनै व्यक्ति वा वस्तुले जन्मैदेखि साथ लिएर आएको; जन्मैदेखिको; जन्मगत; जन्मसिद्ध। २. आनुवंशिक।
जन्मतिथि- --- ना. --- जन्मेका दिनको तिथि; जन्मदिन।
जन्मथलो - --- ना. --- आफू जन्मेको ठाउँ, गाउँ वा क्षेत्र; जन्मभूमि; जन्मक्षेत्र।
जन्मथात- --- ना. --- हे. जनमथात।
जन्मदाता- --- ना. --- जन्म दिने पुरुष; पिता; बाबु।
जन्मदात्री- --- ना. --- जन्म दिने नारी; जननी; आमा।
जन्तु- --- ना. [सं.] --- १. जनावर; पशु; प्राणी। २. चौपाया। ३. अनौठो जीव। वि. ४. मूर्ख; बुद्धिहीन ।
जन्तुजगत्- --- ना. --- प्राणीजगत्; प्राणीहरूको समाज।
जन्तुशाला- --- ना. --- चिडियाघर; चिडियाखाना।
जन्ते- --- वि. [जन्त+ए] --- जन्ती वा जन्तसम्बन्धी; जन्तीको; जन्तको।
जन्तेखाँडो- --- ना. --- बिहेका दिन सामान्यतः वरपक्षकाले हातमा तरबार वा खुकुरी लिएर फलाक्ने वीररसप्रधान कवित्त वा सो कवित्त फलाक्ता हातमा लिइने तरबार।
जन्तेठट्टा- --- ना. --- १. अशिष्ट किसिमले गरिने ठट्टा। २. जन्तीहरूले घरगाउँलेसँग गर्ने ठट्टा। ३. रमाइलो; हाँसखेल।
जन्तेबाख्रो - --- ना. --- बेहुली ल्याउने दिन जन्तीलाई खुवाउने भोज; जन्ते भोज; जन्ते भतेर।
जन्मदिवस --- ना. --- १. जन्मदिन । २. जन्मोत्सव।
जन्ममहिना वा गते। २. चान्द्रमानअनुसार त्यसरी आइपुग्ने आफू जन्मेको महिना र तिथि। ३. जन्मदिवस । ४. जन्मजयन्ती; जन्मोत्सव।
जन्मनक्षत्र- --- ना. --- जन्मेका समयमा परेको नक्षत्र; जन्मदिनको नक्षत्र; जुन नक्षत्रमा जन्म भएको छ त्यही नक्षत्र।
जन्मना - --- क्रि.वि. --- जन्मले; जन्मदेखि; जन्मका हिसाबले वा दृष्टिले; जन्मतः।
जन्मनिरोध- --- ना. --- जन्मनियन्त्रण गरिने विभिन्न उपाय; सन्ततिनिरोध; गर्भनिरोध ।
जन्मनु- --- अ.क्रि. [जन्म+नु] --- १. आमाका गर्भभित्रको भ्रूण गर्भमास पूरा
```
-------------------

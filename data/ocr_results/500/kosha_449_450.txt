-------------------
```
छुटछाट --- ना. --- कुनै काम गर्दा थाहा पाई वा नपाई रहन गएको काम; बाँकी; रहलपहल; छुटपुट ।
छुटनाम- --- ना. --- पतिपत्नीले कानुनी रूपबाट पाउने छोडपत्र; पारपाचुके; पारपत्र; छुटानाम; सिन्कोपा‌ङ्ग्रो।
छुटपुट/फुट- --- ना. --- १. कुनै काम गर्दा कारणवश छुट्न गएको काम वा वस्तु; रहलपहल; बाँकीबचोट; छुटछाट । वि. २. बचेखुचेको; रहलपहल; छुट भएको।
छुटाइ- --- ना. [√ छुट (+आइ)] --- छुट्ने भाव, क्रिया वा प्रक्रिया।
छुटाइनु- --- क.क्रि. --- छुट्नेछुटाउने काम गरिनु ।
छुटाउनु- --- प्रे.क्रि. --- १. बन्धनबाट मुक्त गराउनु; छुटकारा दिलाउनु; अलग गराउनु। स.क्रि. २. भुल गर्नु; कामकुरो बिराउनु; गल्ती गर्नु।
छुटानाम- --- ना. [छुट नाम] --- १. वियोग; छुटनाम। २. पतिपत्नीको सम्बन्धविच्छेद जनाउने कानुनी लिखत; पारपत्र; सम्बन्धविच्छेद पत्र।
छुट्टा- --- वि. [√ छुट] --- १. आफ्नो समूह वा ठाउँभन्दा अलग्गै रहेको; भिन्नै बसेको; छु‌ट्टिएको; बेग्लै भएको। २. अलग; भिन्न; छुट्टो; छुट्ट।
छुट्टाछुट्टै- --- क्रि.वि. --- भिन्नाभिन्नै; बेग्लाबेग्लै; अलगअलगै।
छुट्टिनु- --- अ.क्रि. [छुट्टा+इ+नु] --- १. आफ्नो समूह, परिवार वा सहभागिताबाट अलग्गिनु; भिन्नै हुनु। २. दाजुभाइहरू अंशबन्डा गरी अलगअलग हुनु।
छुट्टी- --- ना. [√ छुट] --- १. आफ्नो दैनिक काममा हाजिर हुन नपर्ने दिन; बिदा; अवकाश। २. छुटकारा; मुक्ति। ३. नाश; बर्बादी। वि. ४. धेरै मात्रामा; अति नै; अचाक्ली।
छुट्टीछाट्टी- --- ना. --- १. बिदा वा फुर्सद भएको अवस्था; त्यस्तो समय वा दिन। २. बिलकुल नाश; चौपट्टै खतम; नष्टभ्रष्ट; बिगार; उपध्रो; सत्यानाश; बर्बादी। क्रि.वि. ३. बिग्रने गरी; बर्बाद हुने गरी।
छुट्टीभिन्न- --- वि. --- अंशबन्डा गरी छुट्टिएको; मानो छुट्टिएको।
छुट्टीसाहो- --- वि. --- १. कुनै कामले वा बेकामले कसैलाई सताउने; खुरन्धार गर्ने; बारबार त्यही कुरा दोहोऱ्याइरहने। २. ज्यादै अप्ठ्यारो; असाध्यै असजिलो । क्रि.वि. ३. झर्को लाग्ने गरी; वाक्क पार्ने किसिमसँग।
छुट्टो- --- वि. [√ छुट्टा] --- समूहबाट अलग्गिएको; छुट्टा; एक्लो; फुट्टो।
छुट्ट्याइ- --- ना. [√ छुट्टि (+याइ)] --- छुट्टिने भाव, क्रिया वा प्रक्रिया।
छुट्ट्याइनु- --- क.क्रि. --- छुट्ट्याउन लाइनु।
छुट्ट्‌याउनु- --- प्रे.क्रि. --- १. अलग पार्नु; भिन्न तुल्याउनु। २. रोग वा दोष खुट्ट्याउनु।
छुत- --- ना. [सं. सूतक] --- अस्पृश्य वस्तु हुँदा लाग्ने दोष; संसर्गबाट लाग्ने दोष।
छुतछात- --- ना. --- छुवाछुत, छातछुत; लसपस। हे. छुत।
छुताइ- --- ना. --- छुतिने वा कोराभित्र पस्ने क्रियाप्रक्रिया।
छुतारु- --- ना. --- जुठो, सूतक पुरै लाग्ने सपिण्डभित्रका दाजुभाइ; दसाहा दाजुभाइ, तेह्रदिने भैयाद।
छुताहा- --- वि. --- १. छुवाइ वा लसपसबाट सर्ने सङ्क्रामक (रोग)। २. तेह्रदिने जुठो बार्नुपर्ने दाजुभाइ, सपिण्डीभित्रका दाजुभाइ।
छुतिनु- --- अ.क्रि. --- कोराभित्र पस्नु; क्रियापुत्रीले कोरामा पस्नु; आशौच बार्ने घरमा पस्नु।
छुति- ---  --- छुवाछुत बार्न नपर्ने खालको; स्पर्श गर्दा वा भात पानी हुँदा बात नलाग्ने; छुतभित्रका जात भातको।
छुत्ति- --- ना. --- १. परस्परमा छोएर हल्लँदै खेलिने एउटा खेल। २. पेटभित्र आन्द्रा खाली भएर हल्लिने काम; भोकले पेट काउकाउ गरेको अवस्था।
छुद्दे- --- ना. [सं. क्षुधा] --- १. खाने इच्छा; रुचि; भोक; तृष्णा। २. आकाङ्क्षा; रहर।
छुद्र- --- वि. [सं. क्षुद्र] --- १. छुस्कर स्वभावको; छुच्चो बानी भएको। २. नीच स्वभावको; तुच्छ; निकृष्ट।
छुनु --- स.क्रि. [प्रा. छुव८ सं. छुप+नु] --- १. स्पर्श गर्नु; संसर्ग गर्नु; लसपस हुनु। २. जातभातमा बोर्नु; छुन निषेध भातभान्सा, पानी आदि चलाइदिनु।
छुनुमुनु- --- ना. [अ.मू. (द्वि.) मुनु (= मुन्टो)] --- १. मसिना केटाकेटीले मुन्टो हल्लाएर खेल्ने खेल। २. अस्वीकार प्रकट गर्दा इसाराका निम्ति गरिने मुन्टो हल्लाइ।
छुनुमुने- --- वि. --- १. छुनुमुनु गर्ने; रहरलाग्दो (बालक, बाछो, पाठो, बच्चो आदि)। २. चकचके; छुकछुके; चञ्चले।
छुपछुप- --- क्रि.वि. [अ.मू. छुप्+अ (द्वि.)] --- लगालग 'छुप' चाल वा शब्दसित ।
छुपछुपाइ- --- ना. --- छुपछुपाउने भाव, क्रिया वा प्रक्रिया।
छुपछुपाइनु- --- क.क्रि. --- छुपछुप पारिन् ।
छुपछुपाउनु- --- स.क्रि. --- छुपछुप पार्नु (लुगा धुँदा वा चामल फल्दा)।
छुपछुपी --- क्रि.वि. --- छुपछुपको चाल वा शब्द निकाल्दै।
छुपछुपे --- वि. --- छुपछुप गर्ने वा हुने; छुपछुप चालको।
छुपुछुपु --- क्रि.वि. --- १. धान रोप्दा हातले छुपछुप गर्ने गरी । २. लुगा छपछपाउँदा वा चामल फल्दा आवाज निस्के झै भएर।
छुप्प- --- क्रि.वि. [अ.मू. छुप्+प] --- पानीले चुर्लुम्म भिजेको कपडा, कागज आदि भुइँमा खस्दा आवाज आउने गरी।
छुप्लुक्क- --- क्रि.वि. [अ.मू. छुप्लुक्+क] --- सानो वस्तु पानीमा पर्दा एकै खेप शब्द आउने गरी।
छुमन्तर- --- ना. [छुः+मन्तर] --- १. कुनै रोगव्याधिलाई झारफुक आदिबाट हटाइने प्रयास। २. कुनै समस्या सरक्क समाधान हुने उपाय। क्रि.वि. ३. एकाएक; अपर्झटसित।
छुरछुर- --- ना. [अ.मू. छुर्+अ (द्वि.)] --- १. चकचक; छुकछुक; फुरफुर; चञ्चल। क्रि.वि. २. हल्का हिसाबले मानापाथी भरिने गरी। ३. कुनै धुलो वस्तु बिस्तारै छरिने वा चुहिने भएर।
छुरछुरती/घुरछुरी- --- क्रि.वि. --- अझै छुरछुर भएर ।
छुताछुत- --- वि. --- छुन हुने र नहुने (रोग, व्यक्ति, पशु आदि); छुरछुरे --- वि. --- १. छुरछुर गर्ने; चकचके; छुकछुके। २. हल्का चालसित भरिएको। ३. छुरछुर गरेर बिस्तारै चुहिरहने।
छुर्बुर- --- क्रि.वि. [अ.मू. छुर्+अ (द्वि.)] --- १. पुगनपुग; लगभग। २. खुकुलोसँग भरिने गरी (मानापाथी)। ३. जथाभाबी छरेर (गेडागुडी)।
छुर्बुरे- --- वि. --- १. खुकुलो गरिएको; छुरबुर पारिएको। क्रि.वि. २. झन्डैझन्डै; लगभग।
छुरा- --- ना. [सं. क्षुर] --- १. कपाल व दाह्री खौरने, चक्कुजस्तो सानो बिंड भएको लाग्ने हतियार। २. घोचेर प्रहार गरिने टुप्पो तिखो भएको चक्कु; छुरी। वि. ३. अति लाग्ने; धेरै कटाहा; धारिलो । ४. बातबातै टिप्ने; औधी मुखाले।
छुरिका- --- ना. [सं.] --- सानो छुरा; छुरी।
छुरी- --- ना. [सं.] --- टुप्पो तिखो हुने, घोचेर प्रहार गरिने वा तरकारी आदि काट्ने काम लिइने चक्कुजस्तो सानो हतियार; सानो किसिमको छुरा।
छुरो- --- वि. --- अरू थोक केही नमिसिएको; निक्खर; खाँटी; विशुद्ध (रगत, बालुवा) आदि।
छुर्पी- --- ना. --- दुध वा मही फटाएर छोक्रा सुकाई बनाइएको खाद्य पदार्थ।
छुर्र- --- क्रि.वि. [अ.मू. छुर्+र] --- ससाना गेडागुडी, अन्न खस्ता शब्द निस्के झै भएर ।
छुलघुल- --- क्रि.वि. [अ.मू. छुल्+अ (द्वि.)] --- १. बारबार पिसाब लाग्ने गरी; तुरतुर। २. डरत्रासका कारणले आत्तिएर भयभीत हुँदै। ३ अस्थिर भएर; चकचक।
छुलघुलाइ- --- ना. --- घुलघुलाउने क्रिया वा प्रक्रिया।
छुलघुलाइनु- --- अ.क्रि. --- तुलबुल होइनुः चञ्चल होइनु।
छुलघुलाउनु- --- अ.क्रि. --- छुकछुके हुनु, चञ्चल हुनु।
छुलघुली --- क्रि.वि. --- धमाधम पिसाब फेर्ने गरी।
छुलघुले- --- वि. --- १. थोरैथोरै पिसाब फेर्ने; घुलघुल पिसाब गर्ने। २. छुकछुके; चञ्चले; चकचके।
छुलघुल्याइ- --- ना. --- घुलघुल्याउने वा घुलघुली पिसाब गर्ने क्रिया वा प्रक्रिया।
छुलघुल्याउनु- --- स.क्रि. --- छुलछुली पिसाब फेर्नु, थोरथोरै पिसाब गर्नु; छुल्क्याउनु।
छुलछुल्याहट --- ना. --- घुलघुलिने भाव, क्रिया वा अवस्था।
छुलबुल- --- क्रि.वि. --- हे. चुलबुल ।
छुलबुलाइ- --- ना. --- घुलबुलाउने भाव, क्रिया वा प्रक्रिया।
छुलबुलाइनु- --- अ.क्रि. --- चुलबुलाइनु।
छुलबुलाउनु- --- अ.क्रि. --- चुलबुलाउनु।
छुलबुलाहट --- ना. --- चुलबुलाहट।
छुलबुले - --- वि. --- चुलबुले ।
छुलमा - --- ना. --- काँडैकाँडा हुने र काँडाका टुप्पामा बाटुला फल फल्ने एक किसिमको बुटी।
छुलुक्क - --- क्रि.वि. [अ.मू. छुलुक्+क] --- थोरैथोरै पिसाब फेरेर; तुरुक्क।
छुल्कनु- --- अ.क्रि. [अ.मू. छुलुक+नु] --- थोरैथोरै पिसाब फेर्नु; अलिअलि गरेर पिसाब खुस्कनु।
छुल्किनु- --- अ.क्रि. --- अलिकति पिसाब हुनु; तुरुकतुरुक पिसाब झर्नु।
छुल्के- --- वि. --- १. छुलछुल गर्ने; तुरुकतुरुक पिसाब फेर्ने। २. चञ्चल; चकचके; घुलबुले।
छुल्क्याइ- --- ना. --- छुल्कने वा छुल्क्याउने क्रियाप्रक्रिया।
छुल्क्याइनु- --- क.क्रि. --- घुलघुली पिसाब गरिनु।
छुल्क्याउनु --- स.क्रि. --- छुलुक्क पिसाब गर्नु; छुलछुली पिसाब फेर्नु; थोरथोरै तुर्याउनु ।
छुल्क्याहट- --- ना. --- छुल्क्याउने भाव, क्रिया वा अवस्था।
छुल्याइँ- --- ना. [छुला (पोल. +याइँ] --- भएनभएको कुरा लगाउने काम; चुक्ली; छुस्केरो।
छुल्याहा - --- वि. [छुला (पोल. +आहा] --- परस्परमा एक अर्काको कुरा लाएर बजाउने र फाटो पार्ने; छुल्याइँ गर्ने स्वभावको; चुक्ली लाउने; पोलाहा; छुस्कर।
छुवा --- ना. [हि.] --- उखुको चिनी बनिसकेर बाँकी रहेको काम नलाग्ने रस।
छुवाइ --- ना. [√ छु (+आइ)] --- छुने भाव, क्रिया वा प्रक्रिया।
छुवाइनु- --- क.क्रि. --- छुन लाइनु।
छुवाउनु --- प्रे.क्रि. --- छुन लाउनु, छुवाउनु।
छुवाछुत- --- ना. [छु+छुत] --- अस्पृश्यसितको लसपस; छातछुत; छुतछात।
छुवाछूत- --- ना. --- हे. छुवाछुत ।
घुसघुस- --- ना. [अ.मू. छुस्+अ(द्वि.)] --- १. छुस्केरो; छुकछुक; चकचक। क्रि.वि. २. छिनछिनमा चलिरहने गरी; अस्थिर भएर।
घुसघुसे- --- वि. --- छुल्याइँ गरिरहने; दुःख दिइरहने, छुच्चो; छुस्कर।
छुसी- --- ना. [सं. शष्य> *शस्व] --- १. गहुँका फलका टुप्पातिर र फेदतिर रहने ढँडो; कुस। २. औंलाका बाहिरपट्टि प्रत्येक खण्डमा उम्रिने रौं। ३. सानोतिनो महत्त्वहीन कुरा; नगण्य वस्तु। वि. ४. जाबो; तुच्छ।
छुस्कर- --- वि. --- १. कुरा लाएर दुःख दिने खालको; चुक्ली लाउने; छुल्याहा; पोलाहा। २. चकचक गर्ने; छुकछुके; चञ्चल।
छुस्के- --- वि. [छुस्को+ए] --- छुकछुक गर्ने; छुल्याहा।
छुस्केरो- --- ना. [√ छुस्कर] --- १. छुस्करको काम; चुक्ली; छुल्याइँ। वि. २. छुल्याहा; छुस्कर।
छुस्को- --- ना. --- १. चुक्ली लगाउने काम; छुल्याइँ। २. चुबुर्को; छ्वास्स। वि. ३. छुच्चो; छुस्के।
छुस्क्याइँ- --- ना. [छुस्के+याइँ] --- छुस्के हुनाको भाव वा अवस्था; चुक्ली; छुल्याइँ।
छुस्क्याहा - --- वि. [छुस्को+याहा] --- छुस्को लगाउने; घुसघुस गर्ने खालको; घुस्कर; छुल्याहा।
छुस्या- --- ना. [नेवा. ] --- मझौला आकारको तर केही बाक्लो खालको भ्याली बाजा।
छुस्स - --- क्रि.वि. [अ.मू. छुस्+स] --- १. हल्का तवरले छुने गरी; चुस्स; छुसुक्क । २. चुक्ली लाउने वा छुल्याइँ गर्ने किसिमले। ३. अलिकति भुवा, रौं आदि देखिने वा उम्रिने गरी। ४. धुलो वा पिठो वस्तु पोखिएर। ना. ५. अलिअलि गरी दिइएको वा साहै थोरै वस्तु; घुसघुस ।
छूट- --- ना. --- हे. छुट ।
```
-------------------

-------------------
```
जलहस्ती/जलहात्ती --- ना. [सं. जलहस्ती] --- दक्षिण महासागरमा हुने कालो रङको हात्तीजस्तो प्राणी; पानीहात्ती।
जलाइ- --- ना. [√ जल् (+आइ)] --- १. जल्ने भाव, क्रिया वा प्रक्रिया।
जलाइनु- --- क.क्रि. --- जलाउने काम गरिनु; सल्काइनु।
जलाउनु- --- स.क्रि. --- १. नष्ट गर्ने उद्देश्यले कागतपत्र, कपडा आदि सल्काउनु; डढाउनु। २. खाक पार्नका निम्ति मुर्दा आदि पोल्नु। ३. दुःख लाग्ने कुरा वा व्यवहार गरेर अरूको मन दुखाउनु। ४. कुनै मङ्गलकार्यको प्रारम्भ गर्दा वा पूजाआजाका बेलामा दियो, बत्ती आदि बाल्नु वा सल्काउनु।
जलाजु- --- वि. --- जुनसुकै कामकुरो गर्ने कि नगर्ने भन्ने आँट वा हिम्मत नभएको (व्यक्ति)।
जलाञ्जलि- --- ना. [सं.] --- १. देवतालाई चढाइने वा पितृहरूलाई अर्पिने जल; तर्पण। २. एक अँजुली जल; अँजुलीभर पानी।
जलातङ्क- --- ना. [सं.] --- बौलाहा कुकुर, स्याल आदिले टोक्ता हुने र पानी देख्नासाथ डरले आत्तिने, तर्सिने एक प्रकारको रोग।
जलाताल- --- वि. [जल+ताल] --- सबैतिर पानी भरिएको; पानी जमेर ताल बनेको; जलाम्मे; जलमग्न; जलमय।
जलाधार- --- ना. [सं.] --- जलाशय; तलाउ।
जलाधिप- --- ना. [सं.] --- जलदेवता; वरुण।
जलाम्मे --- वि. [सं. जलमय] --- सबैतिर पानीपानी भएको; जलाताल।
जलारी- --- ना. [√ जलहरी] --- खोला वा तलाउ आदिमा जाल खेलेर वा बल्छी थापेर माछा मार्ने व्यक्ति; जलेरु।
जलावतार- --- ना. [सं. जल+अवतार] --- पानीघाटमा जाने वा ओर्लने बाटो; जहाज, डुङ्गा आदि रोकिएर मानिस वा अन्य सामान ओर्लनेउत्रने ठाउँ।
जलावर्त- --- ना. [सं.] --- पानीमा पर्ने भुमरी; पानीको भुमरी।
जलाशय- --- ना. [सं. जल+आशय] --- पानी रहने ठाउँ (पोखरी, तलाउ, इनार, कुवा आदि); पानीघाट।
जलीय- --- वि. [सं.] --- पानीबाट तयार भएको; जलसम्बन्धी; जलसँग सम्बन्ध भएको।
जलुको- --- ना. [सं. जलाल] --- सिम परेका ठाउँमा पलाउने, मस्यौरा आदि बनाउँदा नरम पार्न मसिना टुक्रा पारेर मिसाइने, सानो जातको खान हुने माने; पानीमाने।
जलुवा- --- वि. [जल्+उवा] --- जल्ने खालको; जल्ने।
जलेखो --- ना. [सं. ज्वाला+एखो] --- घरभित्रको धुवाँ बाहिर जाने ठाउँ; भौंप्वाल।
जलेवा- --- ना. [सं. जलेभि] --- पानीमा बस्ने एक जातको कालो चरो।
जलेश- --- ना. [सं. जल+ईश] --- जलका देवता; वरुण।
जलेश्वर- --- ना. [सं.] --- १. नेपालको मध्यमाञ्चल क्षेत्रअन्तर्गत जनकपुर अञ्चलमा पर्ने महोत्तरी जिल्लाको सदरमुकाम। २. सोही स्थानमा अवस्थित महादेवको मन्दिर । ३. समुद्र। ४. वरुण।
जलोढ- --- वि. [जल+ओट] --- पाँगो मिसिएको। ना. त्यस्तो पानी।
जलोढ पङ्खा- --- ना. --- पहाड वा पहराको फेदमा नदीले पाँगो माटो थुपारेर बनाएको पड्ङ्खाका आकारको जमिन।
जलोदर- --- ना. [सं.] --- पेटमा पानी जम्नाले हुने रोग; जलग्रह।
जलो‌द्भिद- --- ना. [सं.] --- पानी जमेकै ठाउँमा वा पानी भइरहने ठाउँमा उम्रने बोटबिरुवा ।
जलोपचार- --- ना. [सं.] --- हे. जलचिकित्सा।
जलौका- --- ना. [सं.] --- जुको।
जलौदो- --- ना. [सं. जनित+औदो] --- भर्खर जन्मेको सालनालसहितको बाछो, पाडो आदि; पशुको नवजात शिशु।
जलौरा --- ना. [जल औरा] --- शरीरका रोमकूपमा उठ्ने र पानी जम्ने मसिना फोका; खटिरा।
जल्किनु- --- अ.क्रि. [अ. मू. जल्क + इ +नु] --- बिच्किनु; तर्छिनु।
जल्क्याइ- --- ना. --- जल्किने भाव, क्रिया वा प्रक्रिया।
जल्क्याइनु- --- क.क्रि. --- बिच्क्याइनु।
जल्क्याउनु- --- प्र.क्रि. --- बिच्क्याउनु।
जल्दाजल्दी- --- क्रि.वि. [अ. जल्द+जल्दी] --- जति सक्तो छिटो; हुन सक्दो चाँडो; तुरुन्तातुरुन्तै; शीघ्रातिशीघ्र।
जल्दी- --- क्रि.वि. [अ.] --- छिटो; तुरुन्तै; झट्ट; चाँडो; शीघ्र।
जल्दीबाजी- --- ना. --- हतारपतार; हडबडी; शीघ्रता।
जल्प- --- ना. [सं.] --- १. फजुलको कुरा; बकवाद। २. तरङ्गी खालको भनाइ वा कथन। ३. तर्क।
जल्पक- --- वि. --- बोल्न निकै सिपालु; बोलैया; वाक्चतुर; गफी।
जल्पन/जल्पना- --- ना. --- १. हुन नसक्ने वा बिनसित्तिका धेरै कुरा; बकवाद। २. भनाइ; कथन।
जल्पित- --- वि. --- १. बोलेको; भनिएको; कथित। २. धाक छोडिएको; गफ हाँकिएको।
जल्लाद- --- ना. [अ.] --- १. फाँसीको सजाय पाएका व्यक्तिलाई फाँसीमा झुन्ड्याउने वा धारिलो हतियारले शिर काट्ने व्यक्ति। वि. २. साहै क्रूर तथा निर्दय (व्यक्ति)।
जल्सा- --- ना. [अ. जल्स ] --- हे. जलसा।
जवनिका- --- ना. [सं.] --- १. पर्दा। २. नाटक आदिमा मञ्चमा लगाइने पर्दा। ३. पालका वरिपरि वा झ्यालढोका आदिमा लगाइने पर्दा; शायर।
जवाँमर्द- --- वि. [फा.] --- १. पूर्ण तन्नेरी; लाठे; पुरै हुर्किएको। ना. २. नवयुवक।
जवाँमर्दी- --- ना. --- १. जवाँमर्द हुनाको भाव वा अवस्था। २. वीरता; बहादुरी।
जवा- --- ना. [सं. जपा] --- तारबाजाहरू बनाइने हस्तीहाड वा धातुबाट बनेको साधन ।
जवा- --- ना. [सं. यव] --- १. जमिनसम्बन्धी पुरानो नापीअनुसार रोपनीको चौथाइ अंश; चार आना; एक मुरी माटो। २. घर बनाउने जग्गाको नापीअनुसार चौबिस अङ्गुल वा एक हात बराबरको नापो। वि. ३. त्यति परिमाणको (खेत जग्गा)।
जवाइ- --- ना. [जानु+आइ] --- जाने भाव, क्रिया वा प्रक्रिया।
जवाकस्तूरी- --- ना. [सं.] --- कस्तूरी जस्तै सुगन्धित, एक प्रकारको झारको बुटी वा औषधी।
जवाकुसुम- --- ना. --- हे. जपाकुसुम।
जवाखार- --- ना. [सं. यव+क्षार] --- जौको खारबाट बनेको एक प्रकारको नुन; यवक्षार
जवान- --- वि. [फा.] --- १. जुनसुकै प्राणीको तरुण अवस्था; युवक; पट्ट्ठो; तरुनो; तन्नेरी। २. व्यक्ति; वटा; जना (एक जवान, दुई जवान, पाँच जवान इ.)। ३. बहादुर; वीर।
जवानी - --- ना. --- जवान हुनाको भाव वा अवस्था; यौवन; तारुण्य; बैंस।
जवाहिरात- --- ना. [अ.] --- रत्न, मणिमाणिक्य आदि बहुमूल्य धातु; जुहारत।
जस- --- ना. [सं. यश] --- समाजमा कुनै राम्रो काम गरेबापत पाइने वा देशविदेशसम्म फैलने सुकीर्ति; भलो काम गरेबापतको प्रशंसा; स्याबासी; यश।
जस२- --- सर्व [प्रा. जस्स८ सं. यस्य] --- विभक्ति लाग्दा हुने 'जो' शब्दको रूप (जसलाई, जसले, जसको, जसमा इ.)।
जसकस --- सर्व. --- 'जो' र 'को' सर्वनाममा विभक्ति प्रत्यय लाग्दा बन्ने तिर्यक् रूप। (उदा.- जसकसको कुरा सुनेर रिसाउनु राम्रो होइन)।
जसकसै- --- सर्व. --- जोकोही; जसतस।
जसतस- --- सर्व. --- जो, त्यो सर्वनाममा विभक्ति वा प्रत्यय लाग्दा सार्वनामिक तिर्यक् रूप (उदा.- जसतसलाई विश्वास गर्नु राम्रो होइन)।
जसरी - --- क्रि.वि. [जसो+गरी] --- जसो गरेर, जुनकुनै तरिकाले; जस्ता प्रकारसँग।
जसरी तसरी- --- क्रि.वि. --- कुनै किसिमले; जेजसो गरेर भए पनि; जसोतसो गरी; येनकेन प्रकारेण; जेनतेन ।
जसिलो- --- वि. [जस+इलो] --- जस पाउने; जस मिल्ने; जस हुने; जसमिल्दो ।
जसु- --- ना. [सं. यश] --- 'पिनासको कथा'-मा वर्णित एक पात्र।
जसे- --- ना. [जस+ए] --- १. नर्तकहरूसँग दाँजिएर ठट्‌यौलो पारामा दर्शकहरूलाई मुटु मिचीमिची हँसाउने पात्र; एक प्रकारको विदूषक; जोकर; ढँटवारे। वि. २. जस पाउने; स्याबासी पाउने; जसिलो।
जसो- --- क्रि.वि. [जस्तो] --- जेजुन किसिमको; जस्तोतस्तो।
जसोतसो - --- क्रि.वि. --- कुनै न कुनै तरिकाले; येनकेन प्रकारेण; जसरी भए पनि।
जस्केलो - --- ना. --- घरको मूल ढोकाबाहेकको कोल्टेपट्टिका गारामा राखिएको अर्को ढोका; पाश्र्वद्वार; उपद्वार।
जस्ता - --- ना. [सं. जसद] --- १. केही कालो वा निलो खालको सेतो रङ हुने खनिज धातु। २. जस्तापाता; कर्कटपाता।
जस्ताको तस्तो- --- वि. [सं. यथातथा] --- पहिलेकै जस्तो रूपरङ्ग वा आकारप्रकारको; जस्ताको तस्तै; यथावत्; उही नै; उस्तै।
जस्ता पाता- --- ना. [जस्ता+पातो] --- खास गरी घर, टहरा आदि छाउने काममा प्रयोग गरिने, बिचबिचमा खोल्सीखोल्सी परेको जस्ताको पाता; कर्कटपाता; जस्ता।
जस्तै- --- क्रि.वि. [जस्तो+ऐ] --- १. जस्तो नै, जस्तो भए पनि; जस्तोसुकै। २. दृष्टान्तका निम्ति; उदाहरणार्थ।
जस्तो- --- वि. [सं. यथा] --- १. जस्तो प्रकारको छ त्यस्तो; जुन किसिमको। क्रि.वि. २. जस्तै; उदाहरणार्थ।
जस्तोतस्तो - --- वि. --- जिनतिन; सामान्य; मामुली।
जस्तोसुकै --- वि. --- १. जुनकुनै भए पनि हुने वा नहुने खालको; जुन किसिमकै; जस्तो नै। क्रि.वि. २. जस्तोसुकै; जस्तै भए पनि।
जहडी- --- वि. [जहड ई] --- १. गहिरो असर गर्ने; प्रभाव नपारी नछाड्ने; अचुक (औषधी)। वि. २. आफ्नो व्यक्तित्वले नै प्रभाव पार्ने; हैकम भएको; रबाफिलो। ३. धेरैमध्ये मुख्य; प्रधान। ना. ४. कुनै विषय वा वस्तुको मुख्य कारण; मूलतत्त्व; मुख्य कुरो ।
जहत्स्वार्थ- --- वि. [सं.] --- शब्द वा वाक्यको अभिधार्थलाई चट्ट छाडेर तात्पर्यलाई ग्रहण गर्ने लक्षणाका विभिन्न भेदमध्ये एक लक्षण।
जहदजहल्लक्षणा - --- ना. [सं.] --- शब्द वा वाक्यमा रहेको मूल अर्थलाई केही अंशमा त्याग गर्ने र केही अंशमा नयाँ अर्थमा ग्रहण गर्ने, लक्षणाका विभिन्न भेदमध्येको एक लक्षणा।
जहर - --- ना. [फा. जह] --- हलाहल; विष।
जहरबात- --- ना. --- शरीरमा रक्त विकृत भएपछि निस्किने विषाक्त खटिरो।
जहरवात- --- ना. --- विकृत पानी जमेर अण्डवृद्धि हुने एक रोग; अण्डवृद्धिको रोग।
जहरिलो- --- वि. --- जहर भएको; विषततत्त्वसहितको; विषाक्त; विषालु।
जहल्लक्षणा- --- ना. [सं.] --- अभिधागत अर्थलाई त्यागेर अभिप्रेत वा लक्षित अर्थ बुझाउने लक्षणा; जहत्स्वार्थ।
जहाँ- --- क्रि.वि. [सं. यत्र] --- १. जुन ठाउँमा; जुन स्थानमा। २. जुन बेला; जुन बखत; जब।
जहाँकहीं- --- क्रि.वि. --- कहीं न कहीं; जहाँ भए पनि; सबै ठाउँमा; जहाँतहीँ; जताततै।
जहाँतहाँ --- क्रि.वि. --- जुनसुकै ठाउँमा; जहाँ पायो त्यहीँ; मन लागेको ठाउँमा; जहाँकहीं।
जहाँतहीँ- --- क्रि.वि. --- जताततै; जहाँतहाँ नै; जत्रतत्र; सर्वत्र।
जहाँसुकै- --- क्रि.वि. --- जुनसुकै ठाउँमा; जतासुकै; सर्वत्र; सबैतिर।
जहाज- --- ना. [अ.] --- ठुलठुला नदी, खाडी र समुद्रमा चल्ने, काठ, फलाम, सिल्भर आदि वस्तुबाट बनेको मानिसहरू आवतजावत गर्ने वा सामान ओसारपसार गर्ने साधन; जलयान; जलपोत।
जहाज डुब्नु- --- दु. --- १. जहानकेटाकेटीले ठुलो दुःख पाउने हुनु। २. सिरीखुरी स्वाहा हुनु।
जहाज रानी- --- ना. --- १. जलयान सञ्चालन तथा व्यवस्थापनसम्बन्धी विभाग वा कार्य। २. प्रमुख जहाज।
जहाजी- --- वि. [जहाज ई] --- जहाजसम्बन्धी; जहाजसँग सम्बन्धित; जहाजको।
जहाजी केरा- --- ना. --- एक प्रकारको स्वादिलो केरा।
जहाजी नरिवल - --- ना. --- ठुलो खालको नरिवल, नरिवलका विभिन्न जातमध्ये एक।
जहाजी नहर- --- ना. --- जहाज चल्न सक्ने ठुलो नहर; नदी वा समुद्रबाट निकालिएको, जहाज चल्ने ठुलो कुलो।
जहाजी सुपारी- --- ना. --- सिङ्गापुरमा हुने वा पाइने एक जातको सुपारी; ठुला जातको सुपारी।
जहान- --- ना. [फा. जहाँ] --- १. एकै भान्सामा खाने व्यक्ति; एकाघरका मानिस। २. स्वास्नीका निमित्त लोग्ने वा लोग्नेका निमित्त स्वास्नी
```
-------------------

-------------------
```
चौधरी --- ना. [सं. चतुर्भुरिक] --- १. चारै वर्ण वा आश्रममा रहने व्यक्तिहरूको देखभाल गर्ने व्यक्तिलाई दिइने पदविशेष। २. तराईवासी वा तराई मूलका थारूहरूलाई सम्मान गरी बोलाउँदा प्रयोग गरिने शब्द।
चौधुन्द/चौधुन्न- --- क्रि.वि. [चौ+धावन्ने --- असाध्यै; चौपट्टै; बिछट्ट।
चौधौं- --- वि. [चौध+औं] --- चौध सङ्ख्याको क्रममा आउने; चौध नम्बरमा गनिने; तेह्रपछिका सङ्ख्याको।
चौपट- --- ना. [सं. चतुष्पट] --- १. कौडा खेलको एक दाउ; चार ठाडा। २. सत्यानाश। ३. अन्याय; जुलुम। क्रि.वि. ४. धेरै; निकै; चौपट्टै। वि. ५. नष्ट; छारस्ट; स्वाहा। ६. चारैतिरबाट खुला वा छर्लङ (जमिन आदि)। ७. चारपाटे।
चौपट्ट- --- क्रि.वि. [चौपट] --- १. अत्यन्त; बिछट्ट। वि. २. अति; ज्यादा; घेर।
चौपट्टी- --- ना. [सं. चतुष्पटिका] --- १. चारैतर्फ सुर मिलेको जमिन । २. जग्गाको चौहद्दी।
चौपर्खाल --- ना. [चार+पर्खाल] --- जग्गा-जमिन, घर, बगैंचा आदिलाई घेर्न चारैतिरबाट उठाइएको पर्खाल; चारैतिर घेरेर उठाइएको पर्खाल ।
चौपाई- --- ना. [सं. चतुष्पदी] --- १. चारोटा खुट्टा भएको काठ आदिको खाट। २. चार पाटा परेको कुनै बिछ्याउना। ३. एक पाउमा सोह्र मात्रा भएको अन्तिम दुई अक्षर गुरु हुने मात्रिक छन्द।
चौपाया --- वि. [सं. चतुष्पद] --- १. चारवटा खुट्टा हुने। ना. २. चारखुट्टे पशु।
चौपाला- --- ना. [चार+पल्ला] --- १. हात्तीको हौदामाथि जडिएको चँदुवा भएको बस्न हुने साधन। २. म्यानाका आकारको सवारीसाधन।
चौपाला २- --- ना. [चार+पाला] --- पूजाका विभिन्न सामान राख्ने, चार खण्ड भएको, धातुको भाँडो; पूजाको भाँडो।
चौबन्दी --- ना. [चार+बन्दी] --- दाहिने कोखातिर तलमाथि दुई ठाउँ र देब्रे कोखातिर तलमाथि दुई ठाउँ गरी जम्मा चार ठाउँमा बाँधिने तुना भएको वस्त्र (चोलो, भोटो इ.)।
चौबन्दी चोलो- --- ना. --- चार ठाउँमा तना बाँधिने चोलो।
चौबन्दी भोटो- --- ना. --- चार ठाउँ तना बाँध्नुपर्ने भोटो।
चौबर- --- वि. [चार+बार] --- १. चार गुना परिमाणको। २. चौखण्ड; चार पटकलाई पुग्ने (कुनै वस्तु)।
चौबाटो- --- ना. [चार+बाटो] --- चारवटा बाटाहरू मिलेको ठाउँ; चारैतिर जाने बाटा भएको खुला ठाउँ।
चौबास- --- ना. [चार+वास] --- १. एकै घरका मानिसहरूले चारतिर बास गर्ने काम; चारतिर बास हुने स्थिति। २. चौथो दिनको बास।
चौबिस- --- वि. [सं. चतुर्विंशति] --- १. बिस र चार जोडेको सङ्ख्याजति। ना. २. चौबिसको सङ्ख्या; '२४' को अङ्क।
चौबिसी/चौबिसे- --- ना. --- १. चौबिसवटा सानासाना राज्यहरू भएको क्षेत्र; गण्डकी-प्रस्रवण-क्षेत्रका राज्यहरूलाई मध्यकालीन नेपालमा दिइएको सामूहिक नाम (लमजुङ, कास्की, नुवाकोट, सतहुँ, गरहुँ, भिरकोट, ढोर, पैयूँ, तनहुँ, रिसिङ्, घिरिङ, गजरकोट, पाल्पा, गुल्मी, अर्घा, खाँची, पर्वत, गलकोट, मुसिकोट, धुरकोट, इस्मा, प्युठाना, खुमरी, विमरी)। वि. २. चौबिसको; चौबिससम्बन्धी।
चौबिसौँ- --- वि. --- चौबिस अड्क वा सङ्ख्यामा पर्ने; तेइसपछिको पहिलो।
चौबीस- --- वि. --- हे. चौबिस ।
चौबीसी- --- ना. --- हे. चौबिसी।
चौबीसे- --- ना. --- हे. चौबिसे।
चौबीसौं- --- वि. --- हे. चौबिसौँ।
चौमास- --- ना. [सं. चतुर्मास] --- १. चार महिनाको समूह। २. आषाढ शुक्ल एकादशीदेखि कात्तिक शुक्ल एकादशीसम्मको अवधि।
चौमासा- --- ना. --- १. चौमास। २. चौमासका अवसरमा गरिने धर्म-कर्म।
चौमासे- --- वि. --- चार महिनामा हुने वा भएको; चारमहिने (पत्र, पत्रिका इ.)।
चौमुखी/चौमुखे- --- वि. [चार+मुख+ए] --- १. चारमुखे। २. चारतिरबाट गरिने वा हुने।
चौमुहान- --- ना. [चार+मुहान] --- १. चारैतिरका मुहान एकै ठाउँमा मिल्ने ठाउँ। २. चार मार्ग वा नदीको सङ्गम (बाटो, गाँडो, नदी, घाट आदि)।
चौमुहाने --- वि. --- १. चौमुहान रहेको वा भएको (ठाउँ)। २. चौमुहानका छेउछाउ बस्ने।
चौर --- ना. [सं. चत्वर] --- दुबो आदि घाँस उम्रिएको खुला मैदान; चउर।
चौर- --- ना. [सं.] --- १. चोरीको काम गर्ने व्यक्ति; चोर। २. संस्कृत भाषाका एक प्राचीन कवि।
चौरकर्म- --- ना. --- चोर्ने काम, धनसम्पत्ति हरण गर्ने काम; चोरी।
चौरचन --- ना. [सं. चौर+चन्द्र] --- १. गणेश चौथीका दिन मनाइने सांस्कृतिक उत्सव; गणेश चौथीका राती फलफूल आदि चोर्ने पर्व। २. लोकधारणाअनुसार उक्त चौथीका दिन चौरदोषबाट लाञ्छित चन्द्रमा; चथा (नेवा.)।
चौरस --- वि. [सं. चतुरस्र] --- १. चार कुना परेको; चार कुना मिलेको; चारकुने (ठाउँ, जमिन, वस्तु इ.)। २. फराकिलो र सम्म।
चौरस्ता- --- ना. [चार+रस्ता] --- चारैतिरबाट छुट्ने र मिल्ने ठाउँ; चौबाटो।
चौरानब्बे- --- ना. [प्रा. चउरणब्बइ८ सं. चतुर्नवति] --- १. नब्बे र चार जोड्दा हुने सङ्ख्या; (४ को अङ्क। वि. २. नब्बेमाथि चार थप्दा हुने सङ्ख्याको; त्यति सङ्ख्यामा पर्ने।
चौरानब्बेऔं/चौरानब्बेयौं- --- वि. --- चौरानब्बे सङ्ख्यामा आउने वा पर्ने।
चौरान्नब्बे --- ना. / वि. --- हे. चौरानब्बे।
चौरान्नब्बेयौं- --- वि. --- चौरानब्बेऔं।
चौरास- --- ना. [√ चौरस] --- १. चढिने घोडाका घाँटीमा लगाइने ससाना घण्टहरूको माला। २. जीवले चौरासी योनि घुम्नु पर्छ भन्ने कथन; सबैतिर (जस्तै- चारचौरास)।
चौरासिऔं/चौरासियौं- --- वि. --- चौरासी सङ्ख्याको क्रममा आउने; चौरासी अङ्कको क्रममा रहेको।
चौरासी- --- ना. [प्रा. चउरासीइ८ सं. चतुरशीति] --- १. असी र चार जोडिंदा हुने सङ्ख्या बराबरको अङ्क; ८४ को अङ्क। वि. २. असी र चार जोड्दा हुने सङ्ख्याको; सो सङ्ख्यामा पर्ने।
चौरासी आसन- --- ना. --- १. योग-साधना गर्दा बसिने चौरासीवटा मानिएका आसन। २. रतिक्रीडाका विभिन्न आसन।
चौरासी सिद्ध- --- ना. --- इसाका आठौँ शताब्दीका आधाआधीदेखि बाह्रौं शताब्दीसम्म भएका प्रधान चौरासी सिद्ध[लूइपा, लीलापा, विरूपा, डोन्डिपा, शवरपा, सरहपा, क‌ङ्कालीपा, मीनपा, गोरक्षपा, चोरङ्गीपा, वीणापा, शान्तिपा (रत्नाकर शान्ति), तन्तिपा, चमरिपा, खङ्गपा, नागार्जुन, कन्हपा (चर्यपा), कर्णरिपा (आर्यदेव), थगनपा, नारोपा, शलिपा (शीलपा), तिलोपा (तिल्लोपा), छत्रपा, भद्रपा, दोखन्धिपा (द्विखण्डिपा), अजोगिपा, कानपा, धोम्मिपा, कङ्कणापा, खमरिपा (कम्बलपा), डेङिपा, भर्दपा, तन्धेपा (तन्तेपा), कुकुरिपा, कुचिपा (कुसूलिपा), धर्मपा, महीपा (महिलपा), अचिन्तिपा, भलहपा (भवपा), नलिनपा, भुसुकुपा, इन्द्रभूति, मेकोपा, कुठालिपा (कुद्दालिपा), कर्मारपा (कम्बरिपा), जालान्धरपा (जालधारक), राहुलपा, धर्वरिपा (धर्मरिपा), भोहरिपा, मेदनीपा, पङ्कजपा, घण्टापा (वज्रपा), जोगीपा, (अजोगिपा) चेलुकपा, गुण्डरिपा (गोरुरपा), लुचिकपा, निर्गुणपा, जयानन्त, चटिपा (पचरिपा), चम्पकपा, भिखनपा, भलिपा, कुमरिपा, खरिपा (जवरि- अजपलिपा), मणिभद्रा (योगिनी), मेखलापा (योगिनी), कनखलपा (योगिनी), कलकलपा, कन्तलिपा (कन्थालिपा), धहुलिपा (धहुरिपा), उधलिपा (उधरिपा), कपालपा (कमलपा), किलपा, सागरपा, सर्वभक्षपा, नागबोधिपा, दारिकपा, प्रतुलिपा, पनहपा (उपानहपा), कोकालिपा, अनङ्गपा, लक्ष्मीकरा (योगिनी), समुदपा र भलिपा (यालिपा)]।
चौरासीऔं/चौरासीयौं- --- वि. --- हे. चौरासियौं।
चौर्य- --- ना. [सं.] --- चोरी; चोरीको काम।
चौर्यरत- --- ना. --- लुकीछिपी गरिने सम्भोग; गुप्त मैथुन ।
चौर्यवृत्ति- --- ना. --- चोरीको पेसा; चोरी नै जीविकाको मुख्य आधार हुने व्यवहार।
चौल- --- ना. [सं.] --- द्विजजातिले मानिआएका सोह्र संस्कारमध्ये एक संस्कार; चूडाकर्म; मुण्डन; छेवर।
चौलकर्म- --- ना. --- छेवर; मुण्डन।
चौलानी- --- ना. [चामल+पानी] --- चामल भिजाएर निकालेको पानी; चामल पखालेको पानी।
चौलाने- --- ना. --- १. लँडेको साग। २. चिल्ला र ठुला पात हुने साधारण जातको रुख। वि. ३. चौलानीजस्तो पातलो (मही आदि)।
चौशाला- --- ना. [सं. चतुश्शाला] --- बिचमा फराकिलो आँगन राखी त्यसवरिपरि घुमाएर बनाइएको घर।
चौसट्ठिऔं/चौसट्ठियौं- --- वि. --- चौसट्ठी सङ्ख्याका क्रममा आउने; चौसट्ठी सङ्ख्याको।
चौसट्ठी- --- ना. [सं. चतुःषष्ठी] --- साठी र चार जोड्दा हुने सङ्ख्या; ६४ को अङ्क। वि. २. साठी र चारको योगबाट बन्ने; सो सङ्ख्यामा पर्ने वा हुने
चौसट्ठीऔं- --- वि. --- हे. चौसट्ठिऔं।
चौसर- --- वि. [चार+सुर] --- १. चारैतिर सुर मिलेको; चारै कुना बराबर भएको। ना. २. त्यस्तो वस्तु वा जमिन ।
चौसल्ला- --- ना. [चार+शाल] --- १. चार पत्र भएको शाल। २. राजामहाराजाहरूबाट विशेष उत्सवमा विशिष्ट व्यक्तिहरूलाई सम्मान जनाउन ओढाएर दिइने शालका चार पर्दा वा पत्र।
चौसाला- --- वि. [चार+साल] --- १. चार वर्षमा पूरा हुने; चार वर्षका लागि रहने वा रहेको। ना. २. चार वर्षमा पूरा भएको वा चार वर्षका लागि बन्दोबस्त मिलाइएको वस्तु।
चौसाला रकम --- ना. --- चार वर्षमा चुक्त्याइने वा बुझाइने रकम वा दस्तुर ।
चौहट्टी/चौहट्ठी- --- ना. [चौहद्दी] --- जग्गाजमिनको चारैतिरको सीमा; जग्गाको चारै किल्ला; निश्चित जमिनको सेरोफेरो।
चौहत्तर- --- ना. [प्रा. चौहत्तरि८ सं. चतुःसप्तति] --- १. त्रिहत्तरपछि आउने सङ्ख्या; ७४ को अङ्क। वि. २. सत्तरी र चारका योगसङ्ख्याको; सो सङ्ख्यामा पर्ने वा हुने।
चौहत्तरौं- --- वि. --- चौहत्तर सङ्ख्यामा पर्ने वा आउने; चौहत्तर नम्बरको।
चौहत्ता/चौहत्ती- --- वि. [चार+हात] --- चार हात लामो; चार हातको नाप भएको; चारहाते।
चौहद्दी --- ना. [चार+हद] --- चारैतिरको हद वा सीमा; चार किल्ला।
च्च- --- ना. [अ.मू.] --- ज्यादै प्रफुल्लित, हर्षित र आश्चर्यचकित हुँदा स्वभावतः जिब्रो बज्ने वा बजाइने ध्वनि।
च्च च्व- --- ना. --- त्यसरी प्रफुल्लित, हर्षित एवं आश्चर्यचकित हुँदा जिब्रो बज्ने वा बजाइने द्विरुक्त ध्वनि ।
च्यवन- --- ना. [सं.] --- १. चुहुने काम; तप्काइ। २. पुराणअनुसार अश्विनीकुमारले औषधी गरी बुढो अवस्थाबाट जवान बनाइएका प्रसिद्ध एक प्राचीन ऋषि।
च्यवनप्राश- --- ना. --- चाटेर खाइने एक प्रकारको शक्तिवर्द्धक आयुर्वेदीय औषधी।
च्याँख, --- ना. --- हे. च्याँखु।
च्याँख - --- ना. [सेखी > स्याँख] --- १. करौंतीले काठ चिरिरहेका बखत कराँती नच्यापियोस् भनेर चिरेका ठाउँमा घुसारिने किलो; फेसो; चुकुल। २. अहङ्कार; अहमत्याइँ; फुइँकी।
च्याँख तोडाइ- --- ना. --- कसैको फुर्ती, अहमत्याइँ, इच्छा आदिलाई दमन गरी साटो फेर्ने काम; मेख मार्ने काम; च्याँख तोड्ने काम।
च्याँखु- --- ना. [भो. ब.] --- हिमाली भेकमा पाइने सेतो रङको सिंह; च्याख।
च्याँखे - --- ना. [चाख+ए] --- १. जुवामा खाले र खेलाडीबाहेकका व्यक्तिले बल्झाउनका निमित्त थापेको रुपियाँपैसा। २. त्यस्तो पैसा थाप्ने व्यक्ति।
च्याँखे दाउ- --- ना. --- आफूले थापेको च्याँखे बल्झियोस् भनी विचार गर्ने दाउ; त्यसरी विचार गरेर च्याँखे राख्ने वा बल्झाउने काम।
च्याँखे धर्ना- --- ना. --- च्याँखेले जस्तै धर्ना कस्ने काम; यताउति डेग नचली आस गरेर बस्ने काम।
च्याँख्ला- --- ना. [च्याँख ला] --- १. मकै पिँधेर भुस र पिठो छुट्ट्याइएको चामल; मकैको चामल । २. विरक्ति वा झर्को लागेर भन्दा धान, मकै दुवैको चामल ।
```
-------------------

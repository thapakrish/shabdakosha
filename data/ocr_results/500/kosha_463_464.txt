-------------------
```
जनअधिकार- --- ना. --- १. जनताले पाउनुपर्ने मौलिक अधिकार। २. संविधानमा उल्लेख भएअनुसार सर्वसाधारण जनताले पाउने अधिकार।
जनआकाङ्क्षा- --- ना. --- जनसमुदायले व्यक्त गर्ने इच्छा; जनसमूहको चाहना।
जनआन्दोलन- --- ना. --- कुनै उद्देश्यले प्रेरित भएर वा आफ्ना मौलिक अधिकारको प्राप्तिका लागि जनताद्वारा चलाइने आन्दोलन वा अभियान; जनक्रान्ति।
जनआस्था- --- ना. --- सर्वसाधारण जनताका मनमा स्थान पाउन सक्ने विषय वा कुरा; जनसमुदायको आन्तरिक विश्वास।
जनक- --- वि. [सं.] --- १. जन्म दिने; जन्माउने। २. जनाउने; सूचक (आश्चर्यजनक, सन्तोषजनक इ.)। ना. ३. पिता; बाबु । ४. रामायणकालीन मिथिला राज्यका नरेश; सीताका बाबु; एक राजर्षि।
जनकतनया/नन्दिनी- --- ना. --- सीता।
जनकपुर- --- ना. --- १. पुरानो व्यवस्थाअनुसार नेपालका चौध अञ्चलमध्ये पूर्वको मेची अञ्चलदेखि गणना गर्दा चौथोमा पर्ने एक अञ्चल। २. यसै अञ्चलमा पर्ने धनुषा जिल्लाको सदर मुकाम। ३. मिथिला प्रदेशका राजर्षि जनकको राजधानी।
जनकल्याण- --- ना. [सं.] --- सर्वसाधारण जनताको भलाइका निम्ति गरिने भौतिक तथा बौद्धिक विभिन्न कार्य; जनहित।
जनकल्याण केन्द्र- --- ना. --- जनताको स्वास्थ्य, शिक्षा र अन्य विविध कल्याणकारी पक्षका कार्यक्रम सञ्चालित गरिएको केन्द्र वा कार्यालय।
जनकवि- --- ना. [सं.] --- १. जनताका बौद्धिक र भौतिक आकाङ्क्षा तथा आवाजलाई बुझेर कविता लेख्ने प्रतिभा; जनताका मर्म प्रयोग गर्ने कवि। २. सर्वसाधारणले बुझ्ने सरल भाषामा जनहितका कविता रच्ने कवि; त्यस्ता कविका निम्ति साहित्यिक जगत्‌को एक उपाधि वा पदवी।
जनकवि केशरी- --- ना. --- नेपालका कविलाई प्रदान गरिने एक पदवी।
जनकात्मजा- --- ना. [सं.] --- जनकतनया; सीता, जनककी छोरी।
जनक्रान्ति- --- ना. [सं.] --- जनताले आफ्ना हक, हित र अधिकार तथा देशको स्वतन्त्रता, प्रगति आदिका निम्ति सङ्गठित रूपमा चलाएको क्रान्ति; जनआन्दोलन।
जनगणतन्त्र- --- ना. [सं.] --- किसान, मजदुर आदि श्रमजीवीवर्गको संयुक्त अधिनायकत्वमा वा सर्वहारावर्गद्वारा चल्ने शासनव्यवस्था (चीन, उत्तर कोरिया आदि देशमा प्रचलित)।
जनगणना- --- ना. [सं.] --- पुरै राष्ट्र वा कुनै निश्चित क्षेत्रका जनताको कुल सङ्ख्या निकाल्न गरिने गन्ती; जनसङ्ख्या।
जनघनत्व- --- ना. [सं.] --- कुनै निश्चित क्षेत्रफलमा पर्न आउने औसत जनसङ्ख्या (जस्तै एक वर्गमाइल बराबर पर्न आउने जनसङ्ख्या आदि)।
जनङ्गी/जनङ्गे- --- क्रि.वि. [जन+अङ्गी/अगे] --- प्रतिव्यक्तिको हिसाबले, जनही।
जननेन्द्रिय- --- ना. [सं. जनन+इन्द्रिय] --- १. स्त्रीपुरुषको सन्तान उत्पन्न गर्नेगराउने इन्द्रिय। २. पुरुषको मूत्रेन्द्रिय वा लिङ्ग। ३. स्त्रीको योनि।
जनपथ- --- ना. [सं.] --- १. सर्वसाधारण जनताको बाटो; मूलबाटो; सार्वजनिक बाटो। २. राजमार्ग; मुख्य सडक; राजपथ।
जनपद- --- ना. [सं.] --- १. जनसाधारणहरूको बसोबास भएको ठाउँ; गाउँ। २. देश; राज्य; मुलुक। ३. जिल्ला; प्रान्त। ४. कुनै देशका उपजाति वा तिनको थलो।
जनपद धर्म- --- ना. --- लोकाचार; जनसमाजमा चलेको विधिव्यवहार र आचारविचार।
जनपदी- --- ना. --- जिल्लाभरिका सबै गतिविधिको देखरेख गर्ने प्रशासक; जिल्लाधीश।
जनपरिचालन- --- ना. [सं.] --- जनताहरूको श्रम, बुद्धि, विवेक आदिलाई देशको सिर्जना र निर्माणपक्षमा लगाउने काम; जनताको कार्यक्षमतालाई आफूले चाहेअनुसार निर्दिष्ट लक्ष्यका लागि गरिने उपयोग (मास-मोबिलाइजेसन)।
जनप्रतिनिधि- --- ना. [सं.] --- जनताको हक, हित र अधिकारको सुरक्षाका निमित्त जनताले छानेको नेता; जननेता।
जनप्रवाद- --- ना. [सं.] --- १. निराधार रूपमा चलेको हल्ला; उडन्ते खबर; अफवाह। २. लोकोक्ति; जनश्रुति। ३. अनुश्रुति; किंवदन्ती।
जनप्रशासन- --- ना. [सं.] --- १. सार्वजनिक व्यवस्थाको प्रशासन; जनसाधारणको प्रशासन। २. जनताका तर्फबाट उठेका तर सामान्य प्रशासनद्वारा समाधान हुन नसक्ने समस्याहरूको समाधानसम्बन्धी प्रशासन।
जनप्रिय- --- वि. [सं.] --- सबैले मन पराएको; जनताका बिचमा विश्वास प्राप्त गरेको; जनताको प्यारो; लोकप्रिय ।
जनबल- --- ना. [सं.] --- सेना तथा सत्तापक्षका अतिरिक्त जनतापक्षको शक्ति; जनताको तागत; जनशक्ति।
जनभवन- --- ना. [सं.] --- सार्वजनिक कार्यमा प्रयोग हुने भवन (पब्लिक हल)।
जनभावना- --- ना. [सं.] --- जनताको इच्छा; जनमानसमा मुखरित भएको भावना।
जनभाषा- --- ना. [सं.] --- १. जनसाधारणले दैनिक जीवनमा प्रयोग गर्ने भाषा; जनताको भाषा; अधिकतम मान्छेले प्रयोग गर्ने भाषा। २. लोकभाषा; कथ्य भाषा; जनजिब्रो ।
जनम- --- ना. [सं. जन्म] --- हे. जन्म।
जनमत- --- ना. [सं.] --- १. यो वा त्यो, दुई वा दुईभन्दा बढी विकल्प भएमा कुनै एकमा निर्णय दिनका लागि गरिने मतदान; जनताको राय; लोकमत। २. संवैधानिक विवाद खडा भएमा सङ्ग्रह गरिने बालिग नागरिकहरूको मत।
जनमत सङ्ग्रह- --- ना. --- यो वा त्यो कुन व्यवस्था मन पर्छ भनी देशको राजनीतिक व्यवस्था छान्नका लागि अथवा दुई वा दुईभन्दा बढी विकल्पमध्ये कुनै एकमा निर्णय दिनका लागि जनताहरूले निर्वाचनमा झै मत दिने कार्य; जनमतको सङ्कलन (रिफरेन्डम)।
जनमथात- --- ना. [जनम+थात] --- जन्मेको थलो; जन्मभूमि।
जनमानस- --- ना. [सं.] --- जनताहरूको मनोभावना; जनताको विचार; लोकभावना।
जनमुखी- --- वि. [सं.] --- जनताका पक्षमा अभिमुख; सरकारी पक्षको विपरीत; जनताका हिततर्फ ढल्केको; जनताका पक्षमा उन्मुख।
जनयिता- --- ना. [सं.] --- जन्म दिने व्यक्ति; बाबु; पिता।
जनयित्री- --- ना. --- गर्भधारण गरेर जन्म दिने स्त्री; आमा; जननी।
जनरक्षा- --- ना. [सं.] --- प्रहरी, सेना वा अन्य माध्यमद्वारा प्रशासनका तर्फबाट गरिने जनताका जिउधन वा सम्मानको रक्षा।
जनरक्षा अधिनियम- --- ना. --- जनरक्षाका लागि तर्जुमा गरिएको वा गरिने ऐन।
जनरञ्जन- --- ना. [सं.] --- जनताहरूलाई प्रसन्न राख्ने कार्य; मानिसलाई राजीखुसी राख्ने र अमनचयनमा राख्ने काम।
जनरल- --- ना. [अड्] --- १. सेनाको उच्च अधिकृत; कर्णेलभन्दा माथिल्लो पद वा त्यसै पदको अफिसर; सेनाको महारथी। २. सामान्य; साधारण।
जनरल मेनेजर/म्यानेजर- --- ना. --- विभाग वा संस्थानको उच्च अधिकृत; महाप्रबन्धक।
जनरल सेक्रेटरी- --- ना. --- विभाग वा सचिवालयको प्रमुख सचिव; महामन्त्री।
जनरव- --- ना. [सं.] --- जनताले आफूलाई मर्का पर्दा वा आफ्नो हितका लागि नियम वा व्यवस्थामा परिवर्तन ल्याउनुपर्दा भाषण, अखबार आदिका माध्यमबाट प्रकट गर्ने विचार; जनआवाज।
जनवरी- --- ना. [अङ्.] --- ग्रेगोरी पञ्चाङ्गअनुसार वर्षभरका महिनामध्ये पहिलो महिना; सोअनुसार नववर्षारम्भको महिना।
जनवाद- --- ना. [सं.] --- १. शासनमा जनताको सर्वोच्चता कायम गर्ने समाजवादी राजनीतिक सिद्धान्त। २. माओद्वारा चीनमा विकसित एक व्यवस्था; नयाँ जनवाद। ३. जनतन्त्र। ४. जनतान्त्रिक दर्शन।
जनवादी- --- वि. --- १. जनवादको; जनवादसम्बन्धी। २. जनवादको सिद्धान्तअनुरूप चल्ने; जनवादमा विश्वास राख्ने।
जनशक्ति- --- ना. [सं.] --- जनतामा रहेको बल, बुद्धि आदिको तागत; जनताको क्षमता; जनबल; जनताबाट प्राप्त हुन सक्ने श्रम, सिप, बल, बुद्धिजस्ता विभिन्न शक्ति।
जनशक्ति परिचालन- --- ना. --- जनताहरूको श्रम, शक्ति, विवेक, बुद्धि आदिलाई देशको निर्माण तथा सिर्जनापक्षमा लगाउने काम।
जनश्रमदान- --- ना. [सं.] --- १. चन्दा, सहयोग आदिका निमित्त जनताले आफ्नै श्रम प्रदान गर्ने काम; जनताबाट प्राप्त हुने श्रमको दान। २. दुरुपयोग हुँदा प्राचीन झारा, बेठी झै हुन जाने सम्भावना भएको तर सदुपयोग हुँदा ज्यादै हितकर हुन सक्ने श्रमदान।
जनश्रुति- --- ना. [सं.] --- १. जनताहरूका भन्ने र सुन्ने परम्परामै बचेर आएका लोकप्रचलनका उक्तिहरू; लोकोक्ति; परम्परागत कहावत। २. अफवाह; होहल्ला। ३. लोकश्रुति; किंवदन्ती।
जनसङ्ख्या- --- ना. [सं.] --- १. देश वा राष्ट्रमा भएका सबै जनताको गणना वा गनोट। २. जनसङ्ख्याका साथै राष्ट्रका सामाजिक, आर्थिक, धार्मिक, भाषिक आदि तथ्यहरूको समेत सङ्ग्रह गर्ने कार्य; जनगणना।
जनसङ्ग्राम/जनसङ्घर्ष- --- ना. [सं.] --- १. सबै तहका जनता मिली
```
-------------------

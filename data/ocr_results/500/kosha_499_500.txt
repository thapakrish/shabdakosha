-------------------
```
ज्ञ ---  --- काम गर्ने व्यक्ति।
ज्ञ१- --- ना. १. --- देवनागरी लिपिमा स्वतन्त्र रूपको मानिएको तर ज तथा ञको संयोगले संयुक्त बनेको व्यञ्जनवर्ण; गाँठोपारी ज्ञ; ज्ञानी ज्ञ। २. नेपाली भाषाको उच्चारणअनुसार 'ग्यँ'-का रूपमा उच्चरित हुने सोही वर्ण।
ज्ञ२- --- वि. [सं.] --- नामशब्दका पछिल्तिर लाग्दा तत्सम्बन्धी कुरा जान्ने भन्ने र विशेषण तथा उपसर्गका पछिल्तिर लाग्दा तिनीहरूको अर्थसमेत गाभेर जान्ने भन्ने अर्थ बुझाउने (शब्द); ज्ञाता (जस्तै- नाम शब्दका पछिल्तिर- गुणज्ञ, दोषज्ञ; विशेषणका पछिल्तिर- अल्पज्ञ, बहुज्ञ; उपसर्गका पछिल्तिर- अभिज्ञ, विज्ञ आदि)।
ज्ञपित/ज्ञप्त- --- वि. [सं.] --- जनाइएको; ज्ञापित।
ज्ञप्ति- --- ना. [सं.] --- १. जनाइने वा बोध गराइने क्रिया वा विषय। २. ज्ञान; विचार।
ज्ञात- --- वि. [सं.] --- जानिएको; थाहा पाइएको; बुझिएको।
ज्ञातयौवना --- ना. --- १. आफूमा यौवन सुरु भएको कुरा थाहा पाइसकेकी नायिका; आफ्नो यौवनलाई बुझ्न सक्ने नायिका। २. संस्कृत साहित्यशास्त्रमा वर्णित नायिकाका भेदमध्ये मुग्धा नायिकाको एक भेद।
ज्ञातव्य- --- वि. --- जान्नुपर्ने; थाहा पाउनुपर्ने; जान्न योग्य; थाहा पाउन लायक; ज्ञेय।
ज्ञाता- --- वि. [सं.] --- जान्ने; थाहा पाउने; जानिफकार।
ज्ञाति- --- ना. [सं.] --- एउटै गोत्र वा एउटै कुलका व्यक्ति; सगोत्री; बन्धुबान्धव; कुलकुटम्ब।
ज्ञान- --- ना. [सं.] --- १. मन वा आत्मालाई हुने कुनै विषयको बोध; लौकिक वा पारलौकिक विषयको जानकारी। २. शास्त्रको अनुशीलनबाट हुने आत्मतत्त्वको बोध; तत्त्वज्ञान; आत्मसाक्षात्कार। ३. ज्ञानेन्द्रियद्द्वारा प्राप्त अनुभव; बोध।
ज्ञानकृत --- वि. --- जानीजानीकन गरेको; जानीबुझीकन गरेको।
ज्ञानगम्य --- वि. --- ज्ञानद्वारा बुझ्न वा जान्न सकिने; बुद्धिले ठम्याउन सकिने; ज्ञानगोचर; बोधगम्य।
ज्ञानगोचर- --- वि. --- ज्ञानेन्द्रियद्वारा साक्षात्कार गर्न सकिने; ज्ञानद्वारा थाहा पाउन सकिने; ज्ञानगम्य।
ज्ञानचक्षु- --- ना. --- १. ज्ञानरूपी आँखा; ज्ञानका आँखा; मनुष्यभित्र अन्तर्निहित विवेकदृष्टि; अन्तर्दृष्टि। वि. २. ज्ञानका आँखा भएको; विवेकशील; विद्वान् ।
ज्ञानतः- --- क्रि.वि. --- जानीबुझीकन; थाहा पाईकन; ज्ञानपूर्वक ।
ज्ञानद/दाता- --- वि. --- १. ज्ञान दिने; लौकिक वा पारमार्थिक कुरा बुझाइदिने। ना. २. गुरु।
ज्ञाननिष्ठा- --- ना. --- ज्ञानप्रतिको विश्वास वा आस्था।
ज्ञानपत्र- --- ना. --- कुनै सङ्घसंस्था, अड्डा आदिमा भएका कामकुराको यथार्थ जानकारी दिलाउन पठाइने पत्र।
ज्ञानपिपासा- --- ना. --- ज्ञान प्राप्त गर्ने प्रबल इच्छा; कुनै कुरा जान्नबुझ्नका लागि हुरुक्क हुने प्रवृत्ति; तीव्र जिज्ञासा।
ज्ञानपिपासु- --- वि. --- ज्ञान प्राप्त गर्ने इच्छा भएको; कुनै कुरा जान्न बुझ्नका लागि हुरुक्क हुने; ज्ञानार्थी; जिज्ञासु।
ज्ञानमय- --- वि. --- १. ज्ञानले परिपूर्ण; ज्ञानस्वरूप; चैतन्यस्वरूप; चिन्मय। ना. २. परब्रह्म।
ज्ञानमुद्रा- --- ना. --- तन्त्रशास्त्रका अनुसार दाहिने हातको चोर औंला र बुढी औंलाको टुप्पो जोडी देखाइने मुद्रा।
ज्ञानयोग- --- ना. --- ज्ञानप्राप्तिद्वारा जीवनमुक्तिका लागि गरिने साधना; शुद्ध ज्ञानको प्राप्ति।
ज्ञानवती- --- ना. --- १. बौद्ध धर्मले बताएका तेह्रवटा भूमिमध्येको अन्तिम भूमि; वज्रयानको अन्तिम भूमि। वि. २. ज्ञान भएकी।
ज्ञानवान्- --- वि. --- ज्ञान भएको; जान्नेबुझ्ने; ज्ञानी।
ज्ञानवृद्ध- --- वि. --- उमेरमा कान्छो भए तापनि जान्नेसुन्नेका नाताले आदरणीय; शास्त्रको अभ्यास र ज्ञानका दृष्टिले बुढो ।
ज्ञानसाधन/साधना- --- ना. --- ज्ञानप्राप्तिका लागि गरिने साधना; ज्ञान हासिल गर्नका लागि गरिने निरन्तरको प्रयास। २. ज्ञान प्राप्त गर्ने साधन; ज्ञानेन्द्रिय।
ज्ञानावरण- --- ना. [सं.] --- १. ज्ञानले ढाकिने कर्म। २. ज्ञानप्राप्तिका निम्ति बाधक पापकर्म।
ज्ञानावरणीय- --- वि. --- ज्ञानद्वारा ढाक्न सकिने; ज्ञानावरण हुने।
ज्ञानावस्था- --- ना. [सं.] --- अविद्या वा अज्ञान हटेर ज्ञान प्राप्त भएको अवस्था; चैतन्यस्वरूपको साक्षात्कार भएको अवस्था।
ज्ञानी- --- वि. [सं.] --- १. आत्मज्ञान वा ब्रह्मज्ञान प्राप्त गरेको; ज्ञानवान्। २. भनेको मान्ने; कुरा बुझ्ने (बच्चा)। (उदा.- मेरो बाबा असाध्य ज्ञानी छ, भनेको कुरा सबै मान्छ)। ना. ३. दैवज्ञ; ऋषि।
ज्ञानेन्द्रवीरविक्रम शाह- --- ना. [सं.] --- २००७ सालमा तत्कालीन राणा प्रधानमन्त्रीद्वारा राजसिंहासनमा राखिएका र राजा वीरेन्द्रको सपरिवार हत्यापछि राजा भएका वीरेन्द्रका माहिला भाइ, नेपाल सङ्घीय लोकतान्त्रिक गणतन्त्र हुनुपूर्वका नेपालका राजा।
ज्ञानेन्द्रिय- --- ना. [सं.] --- भौतिक विषयको ज्ञान गराउने आँखा, कान, नाक, जिभ्रो र छाला गरी जम्मा पाँच इन्द्रिय; पञ्चज्ञानेन्द्रिय।
ज्ञापक- --- वि. [सं.] --- कुनै कुरा जनाउने; बुझाउने; थाहा दिने; ज्ञापयिता; सूचक ।
ज्ञापन- --- ना. [सं.] --- कुनै विषयको जानकारी; सूचना; जनाउ।
ज्ञापन पत्र- --- ना. --- १. कुनै विषयको जानकारी दिने वा कुनै कुराको सूचना गर्ने उद्देश्यले प्रस्तुत गरिने पत्र। २. कुनै सरकारी वा गैरसरकारी सङ्घसंस्था आदिबाट आफ्नो माथिल्लो निकाय वा सरकारलाई आफ्ना माग आदि अवगत गराउने तथा पूरा गर्नेतर्फ ध्यानाकृष्ट गर्ने उद्देश्यले प्रस्तुत गरिने जनाउपत्र; विरोधपत्र; सामूहिक रूपमा दिइने चेतावनीपत्र।
ज्ञापयिता- --- वि. [सं.] --- सूचना दिने; ज्ञापक।
ज्ञापित- --- वि. [सं.] --- १. ज्ञापन वा सूचना गरिएको; थाहा दिइएको; जनाइएको। २. जानकारी गराइएको। ३. प्रकट गरिएको; प्रकाशित।
ज्ञाप्य- --- वि. [सं.] --- थाहा दिनुपर्ने; जनाउनुपर्ने; जानकारी दिनुपर्ने; सूचना गर्नुपर्ने; भन्नुपर्ने; जानकारी गर्न लायक।
ज्ञेय- --- वि. [सं.] --- जान्नुपर्ने; जान्न सकिने; जान्न लायक; सिक्न लायक।
ज्या- --- ना. [सं.] --- १. धनुमा लगाइएको डोरी; ताँदो। २. रेखागणितअनुसार
ज्या --- वि.बो. --- १. विस्मृति, भुल, पश्चात्ताप आदि हुँदा उद्गारका रूपमा निक्लने शब्द। ना. २. बिगार; नाश (बालबोलीमा)।
ज्यादती- --- ना. [अ. जियादती] --- १. कसैमाथि गरिने अनुचित व्यवहार; अचाक्ली; अत्याचार। २. अन्याय।
ज्यादा- --- वि. [अ. जियाद] --- आवश्यकता वा सुहाउँदोभन्दा धेरै; सामान्यतया हुनुपर्ने वा गर्नुपर्ने भन्दा अधिक। क्रि.वि. २. अचाक्ली; अति। वि. ३. अनुचित (बोली, वचन वा व्यवहार)।
ज्यादा भन्दा ज्यादा/से ज्यादा- --- क्रि.वि. --- हुन सकेसम्म माथिल्लो हदमा; धेरैभन्दा धेरै; हदमा पनि।
ज्यादिबिधि- --- क्रि.वि. [ज्यादा+विधि] --- १. धेरै; अघोरै; अत्यन्तै ज्यास्ती। ना. २. अन्याय; अचाक्ली।
ज्याद्रो- --- वि. [ज्यादा+रो] --- १. कठोर; साहो। २. परिश्रमी। ३. आज्ञाकारी नभएको; अटेरी।
ज्यान- --- ना. [सं. जीवन] --- प्रेमी वा प्रेमिकाद्वारा परस्परमा एकअर्कालाई बोलाइने शब्द; प्रेमी वा प्रेमिका। (उदा.- मलाई त सन्चै छ, ज्यानलाई कस्तो छ? - एक गीत)।
ज्यान- --- ना. [सं. जीवन] --- १. जीवन; प्राण; प्राणतत्त्व। २. प्राणधारी शरीर; प्राणी।
ज्यानखुन- --- ना. --- ज्यान मार्ने काम; ज्यान मार्न गरेको काम; नरहत्या।
ज्यानमारा- --- वि. --- १. अर्काको ज्यान मार्ने; अर्काको प्राण लिने; हत्यारा; घातक। २. खाँदा ज्यानै लेलाजस्तो ज्यादै पिरो (खोर्सानी); राँगे; अबरे।
ज्यानमुद्दा --- ना. --- ज्यान मारे वा मार्न उद्योग गरेबापत लागेको मुद्दा; ज्यानसम्बन्धी मुद्दा।
ज्यानसजाय --- ना. --- कुनै फौजदारी वा राजकाजसम्बन्धी अक्षम्य अपराध गरेबापत अदालतबाट दिइने मृत्युदण्ड; ज्यान लिने सजाय; प्राणदण्ड।
ज्यानी- --- ना. [ज्यान+ई] --- १. प्रेमीले प्रेमिकालाई बोलाउने शब्द; ज्यान। वि. २. ज्यान लिने खालको।
ज्यानी दुस्मन- --- ना. --- ज्यानमा दागा धर्ने अवस्थामा पुगेको शत्रु, ठुलो शत्रु।
ज्यापु - --- ना. --- कपासको गेडाभित्र हुने बियाँ; कपासको बियाँ; कपासको बीज।
ज्यापु - --- ना. [नेवा.] --- खेती मुख्य पेसा भएको एक नेवारजाति।
ज्याबल/ज्याभल- --- ना. [नेवा. ज्याभल] --- कालिगडले काम गर्ने हातहतियार; कालिगडको औजार; ज्यावल।
ज्यामन्तै- --- क्रि.वि. [जे+मन+त्यही] --- १. हुन गइरहेमुताबिक; हुन चाहेमाफिक। २. जे हुन्छ त्यही; इच्छाअनुसार। (उदा. ज्यामन्तै होस्, अब उसको वास्ता गरिँदैन)।
ज्यामा- --- ना. [जीआमा] --- जीआमा; हजुरआमा।
ज्यामिति- --- ना. [सं.] --- सतह आदिको क्षेत्रफल नाप्ने गणितको एक विभाग; रेखागणित; क्षेत्रगणित।
ज्यामितिक- --- वि. --- ज्यामितिसम्बन्धी; रेखागणितसम्बन्धी।
ज्यामिर- --- ना. [सं. जम्बीर] --- मोसमका जस्ता पात हुने, सेता फूल फुल्ने, मोसमकै आकारका अमिला फल फल्ने एक जातको बोट; त्यसै बोटको फल।
ज्यामी- --- ना. [नेवा.] --- ज्याला लिएर अर्काको काम गर्ने व्यक्ति; ज्यालादारीमा काम गर्ने व्यक्ति; ज्यालादार; खेतालो।
ज्यामी माहुरी- --- ना. --- चाकाको हेरविचार गर्ने र खानेकुरा जम्मा गर्ने सबैभन्दा साना माहुरी।
ज्याम्तो- --- वि. [प्रा. जमडो८ सं. यमट] --- हेर्दा सधैं रोगीजस्तो देखिने; दुब्लोपातलो; मरन्च्याँसे; भ्याउरो।
ज्याला- --- ना. [नेवा.] --- काम गरेबापत दिइने पैसा, अन्न आदि मजुरी; मजदुरी; पारिश्रमिक; बनी।
ज्यालादार- --- वि. --- ज्यालामा अर्काको काम गर्ने। ना. २. ज्यामी; मजदुर; ज्यालामी।
ज्यालादारी- --- ना. --- १. ज्यालादारले गर्ने काम; मजदुरी। वि. २. ज्यालादार।
ज्यालामी --- ना. --- ज्यामी।
ज्यासल- --- ना. [नेवा.] --- बाँडा, कौ, कामी आदि कालिगडको काम गर्ने ठाउँ; कार्यशाला।
ज्यास्ता- --- वि. [ज्यादा] --- १. ज्यादा; अधिक। क्रि.वि. २. अति; अचाक्ली।
ज्यास्ती- --- वि. / क्रि.वि. --- ज्यादा; ज्यास्ता।
ज्यूँ --- वि. [सं. येन] --- १. जति। क्रि.वि. २. जति। ३. जसरी।
ज्यूँका त्यूँ- --- वि. --- १. शारीरिक अवस्था वा अन्य वस्तु कुनै कारणवश बिचमा बदलिएर वा घटेर फेरि उस्तै अवस्थामा आएको; पहिलो जस्तो थियो उस्तै; जस्ताको तस्तो। २. समान बल भएको; जोडका तोड।
ज्यूँ त्यूँ- --- क्रि.वि. --- जुन तरिकाले हुन्छ त्यसरी नै; जुनसुकै किसिमले; जसरीतसरी; जेनतेन; जिनतिन। २. बल्लबल्ल; मुस्किलसँग।
ज्यूँदो --- वि. [सं. जीवन्त] --- हे. जिउँदो।
ज्यु- --- ना. [सं. जीव] --- जिउ; शरीर।
ज्युछाडा- --- वि. --- हे. जिउछाडा।
ज्युजान --- ना. --- १. भएभरको शक्ति; पुरै ताकत। २. मरिमेटाइ।
ज्युज्यु- --- ना. --- १. अरूले गरेका कुरामा सही थाप्ने, सहमति प्रकट गर्ने वा जेजे भन्यो त्यहीत्यही मान्ने काम। २. मानितो; आदर। वि.बो. ३. ज्यू, हजुर।
ज्युनु- --- अ.क्रि. --- हे. जिउनु।
ज्युनार- --- ना. [√ जिउनार] --- भोजन गर्ने क्रिया; खाना खाने काम जिउनार।
ज्युला- --- ना. [सं. ज्याकुल/ज्याकुल्य] --- खेत।
ज्यूँदो --- वि. --- हे. जिउँदो ।
ज्यू- --- प्रत्य. [सं. जीव] --- १. कसैको नामका पछाडि जोडिने सम्मानसूचक शब्द; जी (रामज्यू, श्यामज्यू इ.)। ना. २. ढोग्ने काम; ढोग; जिउ। ३. कसैका कुरामा सही थाप्दा र सहमति जनाउँदा वा बोलावटको प्रत्युत्तरमा भनिने शब्द।
```
-------------------

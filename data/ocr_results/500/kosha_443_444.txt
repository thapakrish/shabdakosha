-------------------
```
छापदानी- --- ना. --- छाप लगाउने मसी राख्ने भाँडो; ल्याप्चे लगाउने मोसो वा मसी राख्ने पात्र।
छापमसी- --- ना. --- छाप लगाउनका निम्ति बनाइएको मसी; ल्याप्चे लगाउनका निम्ति तयार गरिएको मोसो वा मसी।
छापा- --- ना. [छाप+आ] --- १. प्रभाव; छाप। २. छापिएको अक्षर; लेख आदि। ३. मुद्रणकार्य। ४. मुद्रणयन्त्र। ५. आकस्मिक आक्रमण वा अप्रत्याशित खानतलासी।
छापाखाना- --- ना. --- पुस्तक, पत्रपत्रिका आदि छाप्ने घर वा ठाउँ; मुद्रणालय; प्रेस।
छापामार- --- वि. --- १. लुकीछिपी छापा मार्ने; अनक आक्रमण गर्ने। ना. २. अप्रत्याशित रूपले आक्रमण गर्ने वा आकस्मिक खानतलासी गर्ने व्यक्ति।
छापावाल- --- वि. --- १. बेलायती सरकारको वा भारतीय रिजर्भ ब्याङ्कको छाप लागेको, सरकारी मान्यता प्राप्त (सुन इ.)। २. छापासँग सम्बन्धित (व्यक्ति)।
छापे- --- वि. [छाप+ए] --- छापजस्तो; छाप लागेको; छाप भएको; अछापे नभएको।
छापे औंठी- --- ना. --- नामको छाप भएको औंठी; छापे मुन्द्रो।
छापे पाथी- --- ना. --- छाप लागेको पाथी; कानुनी रूपले वैध पाथी।
छापे मानु- --- ना. --- सरकारी छाप लागेको मानु; कानुनी रूपले वैध मानु।
छापे मुन्द्रो- --- ना. --- छापे औंठी।
छापो- --- ना. [छाप्+ओ] --- १. छोपिएको स्थिति; ढाकिएको अवस्था (उदा.- कपालमा जुम्राको छापो छ)। २. प्रशस्तता; सङ्ख्याबाहुल्य।
छाप्राछाप्री- --- ना. [छाप्रो+छाप्री] --- सानाठुला छाप्राहरूको समूह; छाप्रा र अरू सोसरहका वस्तुहरूको समूह।
छाप्री- --- ना. [छाप्रो+ई] --- छाप्राको सानो रूप; सानो खालको छाप्रो।
छाप्री- --- ना. --- खण्डखण्ड वा खोबिल्टैखोबिल्टा पारेर बनाइएको पूजासामग्री हालिने धातुको पात्र।
छाप्री- --- ना. [च्याप+री] --- चेपुवा कोलमा पेल्नका निम्ति तोरीको फुलो राख्न चोयाले बुनेको भाँडो; फुलो हाल्ने चोयाको भाँडो; पेचा।
छाप्रो- --- ना. [सं. छत्त्यर > प्रा. छप्पर] --- १. खर वा परालले छाएको सानोतिनो घर। २. वरिपरि सेउलाले बारेर सेउलाले नै छाएको सानो गोठ; घोचा गाडेर बलाहरू राखी त्यसमाथि सेउला र सेउलामाथि धुले पराल हालेर बनाइएको, बस्न हुने कुटी।
छाब्दीबराह- --- ना. [छाब्दी+वराह] --- तनहुँ जिल्लाको सदरमुकाम दमौलीबाट अढाई कोस पूर्वतिर छाब्दीखोलाका तीरमा स्थित वाराही देवी वा तिनै देवीको मन्दिर।
छाम्नु- --- स.क्रि. [चाम८ सं. चर्म+नु] --- १. छालाको स्पर्शको सहायताले कुनै वस्तु वा त्यसको विशेषता पत्ता लगाउनु। २. स्पर्श गर्नु वा छुनु। ३. छोएर खोजी गर्नु ४. कसैको शक्ति, हालत, ज्ञान, धन आदिको अड्कल लगाएर उसको महत्त्व वा स्तर पत्ता लगाउनु।
छामछाम छुमछुम- --- ना. [छामछुम छामछुम] --- आँखाले नदेखिने स्थितिमा हातले यताउति छामेर कुनै वस्तु पत्ता लगाउन गरिने काम।
छामछुम- --- ना. [छाम् (द्वि.)] --- छाम्ने काम; छामछामछुमछुम।
छामिनु- --- क.क्रि. [छाम्+इ+नु] --- छाम्ने काम गरिनु।
छाया- --- ना. [सं.] --- १. सूर्यका किरणहरू छेकिएको ठाउँ; रुखपात आदिले सूर्यलाई छेक्दा पर्न गएको ओझेल । २. बत्तीको प्रकाश छेकिँदा देखापर्ने ओझेल। ३. ऐना, पानी आदिमा देखापर्ने वस्तुको प्रतिबिम्ब; टक; टलक; टहक। ४. एक वस्तुको अर्का वस्तुमा पर्न गएको प्रभाव। ५. नक्कल गरिएको स्थिति; अनुकृति। ६. जस्ताको तस्तो गरिएको उल्था; दुरुस्त अनुवाद। ७. मिल्दोजुल्दो अवस्था; सादृश्य। ८. अँध्यारो; प्रकाशहीन स्थिति। ९. आफूभन्दा ठुलाको आश्रय। १०. सूर्यकी ल्याइते पत्नीको नाम।
छायाकर- --- ना. --- १. छाता ओढाउने व्यक्ति; छाते। २. छाया पार्ने व्यक्ति; छायादार वस्तु।
छायागणित- --- ना. --- छायाका सहायताले वा छायाको गुणाङ्कनद्वारा ग्रहहरूको गति थाहा पाइने गणितको एक नियम वा प्रकार।
छायाघटी- --- ना. --- सूर्यका प्रकाशमा छायाको गुणाङ्कनद्वारा समय पत्तो लगाउन बनाइएको घडी।
छायाघडी- --- ना. --- घामको छायाबाट समय थाहा पाउन बनाइएको घडी।
छायाङ्कन- --- ना. --- वस्तुको स्वरूप वा आकार उतार्ने काम; फोटो खिच्ने काम।
छायाङ्कित- --- वि. --- छायाङ्कन गरिएको।
छायाचित्र- --- ना. --- १. विशेष प्रकारका काँच, प्लास्टिक आदिका फलेकमा वस्तुको प्रतिबिम्ब पर्दा दुरुस्त स्वरूप देखिई चित्राङ्कित भएको वस्तु। २. त्यस्ता फलकबाट उतारिएको चित्र। ३. छायाका सहायताले अभिनय गरिएको विषय। ४. वर्णनद्वारा विषयवस्तुका बाह्य वा आन्तरिक स्वरूपहरू उतारिएको रचना। ५. बाइस्कोप आदिबाट देखिने चित्र।
छायाचित्रण- --- ना. --- छायाचित्र निकाल्ने शिल्प वा कार्य।
छायाद्रुम- --- ना. --- छाया दिने रुख; छायाकार वृक्ष; सियाँल ताप्ने रुख।
छायानुवाद- --- ना. --- एक भाषामा लेखिएका रचनामा पाइने वास्तविक तथ्यलाई अर्को भाषामा जस्ताका तस्तै उतार्ने काम; उल्था।
छायापथ- --- ना. --- आकाशग‌ङ्गा; नीहारिका; घाङबादल; स्वर्गङ्गा।
छायापुरुष- --- ना. --- १. घामको विपरीत दिशातर्फ केही बेर आफ्नो छायालाई हेरेका आँखाले तुरुन्तै आकाशतिर हेर्दाखेरि देखिने आफ्नो आकृति। २. अदृश्य वा अपरिचित रूपमा रहेर अर्काको रहस्य पत्तो लगाउन पछि लागेको व्यक्ति।
छायामय- --- वि. --- छाया भएको; छायायुक्त।
छायायन्त्र- --- ना. --- छायाद्वारा समय थाहा पाइने यन्त्रविशेष; धूपघडी।
छायालोक- --- ना. --- भौतिक आँखाले नदेखिने जगत्; कल्पना गरेर उभ्याइएको संसार; मनोजगत्।
छायावाद- --- ना. --- भौतिक वस्तु वा मूर्त पदार्थलाई आलम्बन बनाएर अमूर्त रूपमा महत् सत्ताका अस्तित्वको अनुभव गराउने काव्यपद्धति; इन्द्रियजन्य वस्तुलाई आधार बनाएर अमूर्तरूपमा र महत् सत्ताका रूपमा रहेका अस्तित्वको अनुभवलाई अभिव्यक्त गर्ने एक चिन्तन-प्रक्रिया।
छायावादी- --- वि. --- छायावादसँग सम्बन्धित; छायावादको अनुसरण गर्ने; छायावादलाई अँगाल्ने।
छायासुत- --- ना. --- नवग्रहमध्येको एउटा ग्रह; शनैश्चर; शनिश्चर।
छार- --- ना. [सं. क्षार] --- १. खरानी। २. छारो।
छारकाप्रो- --- ना. --- १. बोक्सी, डाइनी आदि लागेका रोगीलाई रोगबाट मुक्त गराउनका लागि धपधप बलिरहेको अगुल्टामा धामी झाँक्रीले सालधूपको धुलो हाली भवार्र ज्वाला निकाल्दै उसको शरीर सेकेर गर्ने उपचार। २. गोडा आदिमा दम्को परेर वा अन्य कारणबाट भएको पीडा निको पार्नका निम्ति तताएका लोहोरा, खरानी, बालुवा आदिलाई कपडाले बेरेर सेक्न बनाइएको वस्तु। ३. त्यसैले सेक्ने काम। ४. झारा टार्ने काम।
छारतोस- --- ना. --- वेगसँग दौडने वा भाग्ने काम; सुइँकुच्चा।
छारपन- --- ना. --- हात्तीका एकापट्टिका पाखामा कडी लगाई हौदा कस्ने डोरी।
छारस्ट- --- वि. [सं. क्षारस्थ] --- १. बिग्रिएको; भताभुङ्ग भएको; क्षतिग्रस्त; नष्ट; स्वाहा; छुट्टी। ना. २. विनाश, सत्यानाश।
छारे- --- ना. [छार+ए] --- मानसिक विकृतिका कारणले गर्दा आकस्मिक रूपमा मूर्च्छा पर्ने रोग; मृगी; चम्की।
छारे रोग- --- ना. --- एकाएक मूर्च्छा पर्ने रोग; अपस्मार।
छारो- --- ना. [प्रा. छार ८ सं. क्षार] --- १. माटो आदिको धुलो; उड्दै रहेको मसिनो कसिङ्गर। २. खरानी।
छाल्नु- --- स.क्रि. [सं. छाल] --- १. रुख, लहरा, पाट आदिबाट बोक्रा उक्काउनु; लोक्ता झक्नु। २. छाला काढ्नु।
छाल- --- ना. [सं. क्षाल] --- १. वायुको प्रभावले नदी, तलाउ, समुद्र आदिको पानी वेगले बहँदा वा छचल्किँदा उठेको लहर; तरङ्ग; लहरी। २. रुख आदिको बोक्रो; लोकतो। ३. सनपाट; पटुवा।
छाला- --- ना. [सं. छाल] --- १. शरीरको मासु, नसा आदिलाई ढाकेर रहेको र रोमकूपहरू भएको चाम्रो वस्तु; चर्म; त्वचा; खाला। २. रुख आदिको बोक्रो; लोकतो। ३. जग्गा जमिन; खेतीपाती; पूँजी (बाबुबाजेको छाला, पुर्खाको छाला इ.)।
छाला कमोट- --- ना. --- विशेष प्रकारका घोलमा डुबाएर वा अरू कुनै प्रक्रियाद्वारा जुत्ता, ब्याग, बाकस आदि बनाउने छालालाई नरम पार्ने वा कमाउने काम।
छालाजुत्ता कारखाना- --- ना. --- छालाका जुत्ताहरू बनाउने कारखाना (बाँसवारी छालाजुत्ता कारखाना आदि)।
छालिनु- --- अ.क्रि. [छाल+इ+नु] --- छाला उक्काइनु; छाला काढ्ने काम गरिनु ।
छाली- --- ना. [सं. छल्लि] --- दुध, दही आदिमा मास्तिर लागेको बाक्लो तर।
छाले- --- वि. [सं. छलिन्] --- १. आफैं अजमाएर साररहित वा तथ्यहीन कुरा गर्ने; मनगढन्त र नभएका कुरा गर्ने। २. उत्ताउलो स्वभावको; नखरमाउलो। ३. उत्ताउली; नखरमाउली।
छाल्टिन- --- ना. [सं. शाट] --- सनपाट आदिबाट तयार गरिएको धागाले बुनेको चिप्लो कपडा।
छाल्याइँ- --- ना. [छाले+याइँ] --- छाले हुनाको भाव; उत्ताउलोपना; चञ्चलता।
छावा- --- ना. [सं. शाव] --- १. हात्तीको बच्चो। २. डस्ने स्वभावको एक किसिमको किरो।
छास्नु- --- स.क्रि. [सं. छाषण+नु] --- १. जुक्ति पुऱ्याई बोलेर कसैको गर्वलाई चूर्ण गर्नु; हप्काउनु; झपार्नु। २. रुखका सानातिना हाँगा, झारपात, बुटा आदि काट्नु; छिमल्नु।
छासघुस- --- ना. [अ.मू. छास्+अ(द्वि.)] --- १. धुलो, पिठो आदि अलिअलि गरेर छर्ने काम; थोरैतिनु अन्न भाँडाहरूमा हाल्ने काम। क्रि.वि. २. उक्त वस्तु त्यसरी छर्ने गरी । ३. झार, जङ्गल, बुटा आदि अलिअलि गरी फाँडेर।
छासछुसे- --- वि. --- सानातिना कुरा अर्कालाई सुनाइहिँड्ने; चुक्ली लाउने।
छासमिस- --- ना. [छास+मिस ] --- दुई वा दुईभन्दा बढी भिन्न वस्तु छुट्ट्याउन सकिने गरी मिस्ने काम; छ्यासमिस।
छासमिसे- --- वि. --- छासमिस भएको; मिसिएको; छ्यासमिसे।
छास्स- --- क्रि.वि. [अ.मू. छास्+स] --- हे. छुस्स ।
छास्सछुस्स- --- क्रि.वि. --- १. छासछुस हुने गरी। ना. २. छासछुस।
छाहरी- --- ना. --- हे. छहारी।
छिंक्नु- --- स.क्रि. [छिंक्का+नु] --- रुघा-खोकी आदि रोगले नाक खसखस गरेर हाच्छिउँ गर्नु; छिउँ गर्नु; छिंक्का निकाल्नु।
छिंक- --- ना. --- छिंक्का; छिंउ।
छिंकाइ- --- ना. --- छिंक्ने भाव, क्रिया वा प्रक्रिया; हाच्छिउँ गराइ।
छिंकाइनु- --- क.क्रि. --- छिउँ गराइनु; छिंक्न लाइनु।
छिंकाउनु- --- प्रे.क्रि. --- छिउँ गराउनु; छिंक्न लाउनु।
छिंकुवा- --- वि. --- धेरै छिउँ गर्ने बानी भएको; छिउँछिउँ गरिरहने।
छिंक्क/छिंक्का --- ना. [सं. छिक्का] --- छिउँ; छिंक।
छिंड- --- ना. [सं. छेदे --- भाँडाकुँडा, काठपात आदिमा परेको ससानो प्वाल; कुपिल; दुलो।
छिंडी- --- ना. [नेवा. छँलि] --- तला हुने घरको सबभन्दा तल्लो तलो; भुइँतलो।
छिंवल्नु- --- स.क्रि. [सं. छेदन+नु] --- १. बोटबिरुवा आदिका हाँगाबिँगा छाँटकाँट गर्नु। २. बाक्ला बिरुवा, ठुलो साग आदि उखेल्नु। ३. बढी भएका वस्तु वा कुरा बेचेर, छुट्ट्याएर, छाँटेर आदि किसिमले पातलो पार्नु। ४. थालेको कामकाज तुर्दै वा घटाउँदै लैजानु। ५. छेकाभाँजाहरू हटाउनु, झैझमेला पन्छाउनु ।
छिंवल- --- ना. --- १. एक पटकमा गरिने वा हुने कामकुराको मेसो; बाहान; पटक। २. निश्चित समय; ताक । ३. मिल्दा उमेरका केटाकेटी आदिको पङ्क्ति; दामल; दौंतर।
छिंवलाइ- --- ना. --- छिंवल्ने भाव, क्रिया वा प्रक्रिया।
छिंवलाइनु- --- क.क्रि. --- छिंवल्न लाइनु; छिंवल्ने काम गरिनु।
छिंवलाउनु --- प्रे.क्रि. --- छिंवल्न लाउनु, छिंवल्ने पार्नु।
छिंवलिनु- --- स.क्रि. --- छिंवल्ने काम गरिनु; छाँटिनु।
छिः- --- वि.बो. [सं.] --- १. कुनै फोहर वस्तु देख्दा वा त्यस्तो प्रसङ्ग चल्दा घृणाको भाव व्यक्त गर्ने शब्द, छ्या। २. मनको अरुचि वा वितृष्णा प्रकट गर्ने शब्द। ३. कसैको घृणित चरित्रप्रति निन्दा जनाउने शब्द।
छिः छिः- --- वि.बो. --- बराबर वा जोडले छिः बुझाउने शब्द।
```
-------------------

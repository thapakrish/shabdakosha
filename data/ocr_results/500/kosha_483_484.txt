-------------------
```
जाहनवी- --- ना. [सं.] --- १. जहनु राजाकी पुत्री। २. गङ्गा नदी; भागीरथी।
जिउँ- --- वि. [सं. * यतिम् (यति)] --- १. जस्तो। २. जतिको। ३. जत्रो; ज्यूँ।
जिउँका तिउँ- --- वि. --- १. जस्तो थियो उस्तै; जस्ताको तस्तो। २. अर्को जत्तिको छ उत्तिकै; बराबरको । ३. पहिले जति थियो उत्तिकै; जत्तिका तत्ति; यथावत्। क्रि.वि. ४. यथावत् रहने गरी; यथावत् स्थितिमा।
जिउँतिउँ- --- क्रि.वि. --- जिनतिन; जसोतसो गरेर, जेनतेन; जसरीतसरी।
जिउँदो - --- वि. [सं. जीवन्त] --- नमरेको; जीवित; प्राणवान्।
जिउँदोपन/पना- --- ना. --- व्यक्तिको फुर्ती, तेज वा आँट; प्राणमयता।
जिउनु- --- अ.क्रि. [सं. जीवन] --- १. बाँच्नु; जीवित रहनु। २. गुजारा गर्नु; जीवननिर्वाह गर्नु। (उदा.- कतिपय नेपालीहरू ढिँडो र गुन्द्रुकका भरमा जिउँछन्)।
जिउ- --- ना. [सं. जीव] --- १. शरीरका शिरदेखि पाउसम्मका सम्पूर्ण अवयव; हर; देह; शरीर। २. आदरणीय व्यक्ति। ३. ढोग; ठुलीठुली (बालबोलीमा)। ४. आदर; सम्मान। वि.बो. ५. प्रायः समस्तरीय व्यक्तिले डाक्ता डाक फर्काउन वा बोल्दा सही थाप्न मुखबाट निकालिने शब्द, हजुर; ज्यू ।
जिउछाडा- --- वि. --- १. सानोतिनो सङ्कटमा पनि लत्तो छाड्ने वा ज्यादै हतास हुने; आफ्नो दुःख बढाईचढाई भन्ने; आफूलाई भएको दुःखभन्दा बढी दुःख देखाउने; हत्तेहाला। २. जिउको माया नभएको। ना. ३. त्यस्ता स्वभावको व्यक्ति।
जिउजमानी- --- ना. --- कसैको जमानतका रूपमा राखिएको मानिस; जिम्माजमानी।
जिउजिउ- --- ना. --- १. चाहिँदोभन्दा ठुलो सम्मान। वि.बो. २. जिउभन्दा पनि ठुलो सम्मानसूचक वचन; हजुरहजुर।
जिउजुको- --- ना. --- प्राणीका पेटभित्र हुने एक खालको जुको; मूलजुको। (यो मर्यो वा बाहिर निस्कियो भने प्राणी मर्छ भन्ने धारणा छ)।
जिउडाल- --- ना. --- शरीरको रचना; शारीरिक बनोट वा ढाँचा; जिउको डौल।
जिउ- --- वि.बो. [सं. जीव] --- १. शिष्टाचार वा आदरमा उच्चारण गरिने शब्द; ज्यू, हजुर। २. ढोग (बालबोलीमा)।
जिउता- --- ना. [सं. जीवन्ती] --- जिन्दगी; जनम; जिउतो (जस्तो जिउताभर)।
जिउती- --- ना. [सं. जीवन्ती] --- विवाहमा मातृकापूजा गरेका ठाउँमा टाँगिने चित्र।
जिउती कोठा/कोठो- --- ना. --- १. विवाहमा दुलाहादुलहीले प्रथम रात चुलेवास बस्ने कोठो। २. प्रथम मधुरात्रिका लागि तयार पारिएको वा रोजिएको कोठो।
जिउतो- --- ना. --- हे. जिउता।
जिउधन- --- ना. [सं. जीव+धन] --- आफ्नो जीवन र भएभरको श्रीसम्पत्ति; जीवनधन; सर्वस्व।
जिजे/जिजै- --- ना. [जिउ+जिउ+ई] --- दासप्रथा समाप्त हुनुभन्दा पहिले
जिउनार- --- ना. [सं. जेमनकारे --- १. खाने क्रिया वा काम; भोजन गर्ने क्रिया वा काम। २. खाने क्रिया वा कामका लागि अभिजातवर्गमा प्रयोग गरिने शब्द; ज्युनार।
जिउनी- --- ना. [सं. जीवन+ई] --- १. सन्तानहरूलाई सम्पत्तिको अंशबन्डा गर्दा आमाबाबुले आफ्ना लागि छुट्ट्याएको भाग; जिउनी। २. अंशको सट्टा जीवननिर्वाहका लागि अंशभन्दा केही घटी वा बढी गरी दिइएको सम्पत्ति।
जिउपाला- --- वि. [जिउ पाला] --- १. जहानबच्चाको वास्ता नगरी आफ्नो मात्र पेट पालेर हिँड्ने; परिवारका अरू सदस्यको कुनै पर्बाह नगरी आफ्नो मात्र पेट भर्ने। ना. २. त्यस्तो व्यक्ति।
जिउपालो- --- ना. [जिउ पालो] --- जिउ पाल्ने काम; खाइजीविका; पेटपालो; जीविका।
जिउमारा- --- वि. [जिउ+मारा] --- १. खानपान तथा स्वास्थ्यको वास्ता नगरी आफ्नो शक्ति र सामर्थ्यभन्दा बढी मरिमेटेर काम गर्ने; जिउलाई साह्रै दुःख दिने; आत्मघाती। २. अर्काको हत्या गर्ने; हत्यारा; ज्यानमारा। ना. ३. त्यस्तो स्वभावको व्यक्ति।
जिउलो --- ना. --- धानको खेती हुने ठाउँ; धानको खेती हुने फाँट; धानखेत; धनहर जग्गा।
जिउसाँचा- --- वि. [जिउ+साँचा] --- शरीरलाई परिश्रम पर्ला वा शरीर कमजोर होला भनेर सक्तो काम पनि नगर्ने; कामचोर।
जिकिर/जिक्री- --- ना. [अ. जिक्र] --- १. कुनै मुद्दाको बहसका सिलसिलामा वादी वा प्रतिवादीतर्फको मुख्य भनाइ । २. कुनै कुराको प्रसङ्ग; चर्चा।
जिगमिषा- --- ना. [सं.] --- जाने इच्छा; कुनै ठाउँमा पुग्ने चाहना।
जिगीषा- --- ना. [सं.] --- जित्ने इच्छा; विजयको अभिलाषा।
जिगीषु --- वि. --- जित्न चाहने; विजयको अभिलाषा गर्ने।
जिङ्ग्रिनु- --- अ.क्रि. [अ. मू. जिङ्ग्र+इ+नु] --- १. कोरीबाटी नगर्नाले कपाल नराम्रो देखिने गरी खजमजिनु। २. मलजल नपाएको बिरुवा छिप्पिएर रुखो वा जर्रो हुनु। ३. दुब्लाएर शरीरको हाडछाला मात्र बाँकी रहनु; जिङ्ग्रिङ पर्नु।
जिङ्ग्रिङ्ग/जिड्रिङ- --- क्रि.वि. [अ. मू. जिङ्ग्रिङ्ग/ङ] --- १. कोरीबाटी नगर्नाले खजमजिएको कपाल नराम्रो देखिए झैं। २. मलजल नपाएको बिरुवा छिप्पिएर रुखो, जर्रो भए जस्तै गरी। ३. दुब्लाएर शरीरको हाडछाला मात्र बाँकी रहे झै भईकन।
जिजा- --- ना. [जिजु] --- १. बाबु; पिता। २. पूर्वज।
जिजीविषा --- ना. [सं.] --- बाँच्ने इच्छा; बाँचिरहने चाहना।
जिजु- --- ना. [जिउ+जिउ] --- हे. जिज्यू।
जिजुआमा- --- ना. --- जिज्यूआमा।
जिजुबजै- --- ना. --- जिज्यूबज्यै।
जिजुबराजु- --- ना. --- जिज्यूबराज्यू।
जिजुबाजे- --- ना. --- जिज्यूबाजे।
जिजुबुबा- --- ना. --- जिज्यूबुबा ।
जिजुमुमा- --- ना. --- जिज्यूमुमा।
जिज्ञासा- --- ना. [सं.] --- कुनै कुरा जान्ने इच्छा; थाहा पाउने अभिलाषा।
जिज्ञासित- --- वि. --- जान्न खोजिएको; जिज्ञासा राखिएको।
जिज्ञासु- --- वि. --- जान्न चाहने; जिज्ञासा राख्ने; ज्ञानको भोको।
जिज्यू- --- ना. [जिउ जिउ] --- १. बाजेका बाबु; कुप्री हजुरबा। २. पुर्खा। ३. जिउ अर्थात् राजाका पनि जिउ; बडामहाराज। ४. एक सम्मान (ज्यू) ले नपुगेर दोहोरो सम्मान (ज्यूज्यू) गर्नुपर्ने कुनै पनि माननीय व्यक्ति; अत्यन्त सम्माननीय व्यक्ति। ५. स्वीकृतिसूचक टाउको हल्लाइ।
जिज्यूआमा- --- ना. --- बाजेकी आमा।
जिज्यूबज्यै- --- ना. --- १. जिज्यूकी पत्नी। २. पूर्वज नारी।
जिज्यूबराज्यू- --- ना. --- १. जिज्यूहरू; बराज्यूहरू; बाजेबराज्यू । २. पूर्वज ।
जिज्यूबाजे- --- ना. --- १. जिज्यू । २. पूर्वज ।
जिज्यूमुमा- --- ना. --- १. जिज्यूकी पत्नी। २. जिज्यूकी पनि माता। ३. पूर्वज नारी।
जिज्यूबुबा- --- ना. --- १. जिज्यू । २. जिज्यूका पनि बुबा । ३. पूर्वज ।
जित्- --- प्रत्य. [सं.] --- नामबोधक शब्दका पछाडि जोडिई जित्ने अर्थ बुझाउने प्रत्ययधर्मी शब्द (इन्द्रजित्, मारजित् इ.)।
जित्नु- --- स.क्रि. [सं. जित+नु] --- वशमा पार्नु; अधीनमा पार्नु; विजय हासिल गर्नु।
जित- --- वि. [सं. जित] --- १. वशमा पारिएको; कब्जामा लिइएको; जितिएको; पराजित; विजित (उदा.- जितप्रदेश)। २. वशमा पारेको (उदा.- जितलोभ, जितमोह)। ना. ३. जित्ने काम; विजय; जित; जितबाजी (उदा.- यो जित जनताको जित हो)।
जितक्रोध- --- वि. --- क्रोधलाई जितेको; क्रोधलाई वशमा पारेको; रिस खप्न सक्ने; रिस नभएको।
जितगढी- --- ना. --- पाल्पा जिल्लामा पर्ने एक प्रसिद्ध ठाउँ।
जितबाजी- --- ना. --- जित; विजय।
जिताइ- --- ना. [√ जित् (+आइ)] --- जित्ने क्रिया वा प्रक्रिया।
जिताइनु- --- क.क्रि. --- जित्ने पारिनु; विजय गराइनु।
जिताइलो- --- वि. --- जितिएलाजस्तो।
जिताउनु- --- प्रे.क्रि. --- जित्न लाउनु; जित्ने बनाउनु; विजय हासिल गराउनु।
जिताउरी- --- ना. --- १. जुवा, तास, पासा आदिमा वा मुद्दामामिला जितेको खुसीयालीमा जित्नेद्वारा बाँडिने रुपियाँपैसा। २. मुद्दा जित्नेले अड्डामा बुझाउनुपर्ने दस्तुर।
जितात्मा- --- वि. [सं.] --- मन र इन्द्रियहरूलाई जितेको; मन र इन्द्रियहरूलाई आफ्ना वशमा लिएको; जितेन्द्रिय।
जितापत्र- --- ना. [जित+पत्र] --- मुद्दा जित्नेलाई जितेको प्रमाणस्वरूप अदालतका तर्फबाट दिइने फैसलाको नकल।
जितार- --- वि. [सं. जित+आर] --- जुन कुरा पनि जित्न खोज्ने; अरूलाई नटेर्ने; जिताहा।
जितारि- --- वि. [सं. जित+अरि] --- १. शत्रुलाई जितेको। २. काम, क्रोध, लोभ, मोह, मद र मात्सर्यजस्ता छवटा शत्रुलाई वशमा राखेको।
जितारि मल्ल - --- ना. --- मध्यकालीन नेपालको सिन्जासाम्राज्यका अत्यन्त प्रभावशाली राजा; अशोकमल्लका पुत्र।
जितिनु- --- क.क्रि. [जित्+इ+नु] --- अधीनमा पारिनु; जितिएको हुनु।
जितिया- --- ना. [था.] --- दसैंको आसपासमा थारूजातिका नवयुवती र अधबैँसे स्त्रीहरूले माइतमा गएर घिरौँलाको पातमा घिरौंलाकै फूल राखेर गर्ने 'जित महान्'को पूजा।
जितिया पावनी/पौनी- --- ना. --- जितिया चाड।
जितुवा- --- वि. [जित्+उवा] --- जित्ने; विजयी।
जितेन्द्रिय- --- वि. [सं.] --- इन्द्रियलाई जितेको; इन्द्रियलाई आफ्ना वशमा राखेको।
जिद- --- ना. [अ. जिद्दी] --- हे. जिद्दी। (उदा- राम्लाई वनवास् भरत्कन रजैं देऊ भनी जिद् गरी। -भानुभक्तको रामायण)।
जिद्दी- --- ना. [अ.] --- १. आफूले भने चाहेजस्तो गराउन गरिने दुराग्रह; हठ; ढिपी। वि. २. हठी; ढिपीवाल।
जिद्दीवाल- --- वि. --- आफूले भने वा चाहेको कुरा गराउन दुराग्रह गर्ने; नचाहिँदो कुरामा पनि जिद्दी गर्ने; अनावश्यक हठ गर्ने; दुराग्रही; हठी; ढिपीवाल; जिद्दी।
जिन- --- ना. [सं.] --- १. बुद्ध। २. जैन धर्मका तीर्थङ्कर। ३. परमात्मा; विष्णु।
जिन- --- ना. [अ. जीन्ह] --- इस्लाम विश्वासअनुसार साधकका सामुन्ने मात्रै देखापर्ने र साधकको सेवक झै भई उपकार गर्ने अपार्थिव आत्मा।
जिन- --- वि. [फा.] --- १. मोटो र बलियो एक प्रकारको सुती कपडा। २. सवारी गर्नुपर्दा घोडा आदिको पिठिउँमा राखिने आसन।
जिनकाठी- --- ना. --- घोडाको पिठिउँमा ओछ्‌याइने जिन र त्यसमाथि राखिने काठी।
जिनपोस- --- ना. --- घोडाको काठीमुनि बिछ्याइने बाक्लो ऊनी कपडा।
जिनतिन- --- क्रि.वि. [सं. येनतेन] --- १. जेनतेन; जसरीतसरी; कुनै प्रकारले; बल्लतल्ल; मुस्किलसँग; जेनेतेने। वि. २. साधारण; मामुली; जस्तोतस्तो। (उदा.- जिनतिन मान्छेले यो काम गर्नु सम्भव थिएन)।
जिनिस- --- ना. [अ. जिन्स] --- मालताल; मालसामान; नगददेखि बाहेक अरू सरसामान; जिन्सी।
जिन्डाजिन्डी- --- ना. [जिन्डा+जिन्डी] --- १. नबढेका ससाना केटाकेटी; नसप्रेका बालबालिका; ग्याँचे केटाकेटी। २. लालाबाला; भन्ट्याङभुन्टुङ; केटाकेटी; चिन्डाचिन्डी।
जिन्डो- --- वि. --- १. नबढेको; नसप्रेको; ग्याँचे। ना. २. बालककालको केटो; सानो बालक।
जिन्दगानी- --- ना. [फा.] --- जिन्दगी; जीवन।
जिन्दगी- --- ना. [फा.] --- १. जन्मदेखि मृत्युसम्मको समय; बाँचुन्जेलको समय; जीवनकाल; जीवन; जिन्दगानी। २. जन्मेर नमरुन्जेलको बाँच्ने पद्धति वा प्रणाली; बचाइ; प्राणयापन। ३. प्राणीको प्राण रहेसम्मको शरीर; चोला।
```
-------------------

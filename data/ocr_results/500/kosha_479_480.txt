-------------------
```
जाजरकोट --- ना. --- भेरी अञ्चलमा पर्ने एक जिल्ला; राजा पृथ्वीमल्लले जक्तिसिंहलाई महामण्डलका रूपमा दिएको आधारमा वैकल्पिक रूपमा जक्तिपुरका नामले समेत इतिहासमा प्रसिद्ध एक स्थल।
जाजुल्ले- --- वि. [सं. जाज्वल्य] --- १. जल्दोबल्दो। २. मापाको।
जाज्वल्य- --- वि. [सं.] --- ज्यादै चम्किलो; खुब उज्यालो; प्रकाशमान; दीप्तिमान; भास्वर; तेजस्वी; जल्दोबल्दो; प्रभावशाली।
जाज्वल्यमान- --- वि. --- हे. जाज्वल्य।
जाठराग्नि- --- ना. [सं.] --- पेटमा रहेको पाचनशील ताप; खाएको पचाउने ताप; जठराग्नि।
जाड- --- ना. [सं. जटक] --- १. आइमाईले झै लोग्ने मानिसले पनि लामा कपाल पाल्ने हुँदा प्राचीन कालमा नेपालीहरूले भोटेलीहरूलाई दिएको नाम। २. इतिहासप्रसिद्ध दीर्घवेणु जाति।
जाडप्रदेश --- ना. --- जडान।
जाडे- --- वि. [जाडो+ए] --- जाडोमा हुने; जाडोसँग सम्बन्धित।
जाडे मार्सी- --- ना. --- जाडो लागेपछि मात्र पाक्ने रातो किसिमको मार्सी धान।
जाडो- --- ना. [सं. जाड्य] --- १. चिसोको अनुभव; ठन्डीको अनुभव। २. चिसोपन; ठन्डी। ३. ठन्डा मौसम; शीतकाल।
जाडो काट्नु --- टु. --- हिउँद महिना बिताउनु।
जाड्य- --- ना. [सं.] --- १. जड अवस्था; जडता; मूर्खता। २. जाडोपन; जाडो; ठिही; ठिहिरो।
जात- --- वि. [सं.] --- १. जन्मेको; पैदा भएको; उत्पन्न (समासमा मात्र सीमित जस्तै- जातकर्म, स्नेहजात, प्रेमजात, सहजात इ.)। ना. २. वंशपरम्परा, धर्म, गुण, आकृति, वासस्थान आदिका आधारमा विभाजित मनुष्यको जाति वा वर्ग । ३. खाल; किसिम; प्रकार। ४. जङ्गलमा उम्रने रुखहरूमध्ये सरकारले आफ्नो नियन्त्रणमा राखेका रुखको केही प्रकार; राम्रो जातको काठ।
जातक- --- ना. [सं.] --- १. भर्खर जन्मेको बालक; नवजात शिशु। २. हिन्दुहरूका सोह्र संस्कारमध्ये नवजात बालकको संस्कार; जातकर्म। ३. नवजात शिशुको शुभाशुभ फल बताउने, फलित ज्योतिषको एक अङ्ग। ४. बुद्धका पूर्वजन्मका कथाहरू लेखिएको ग्रन्थ।
जातकमाला --- ना. --- बुद्धसम्बन्धी जातकहरूको समुदाय।
जातक सम्बन्धी- --- वि. --- जन्मिएको बालकसँग सम्बन्धित; जन्मविषयक कर्मसँग सम्बन्धित ।
जातकर्म- --- ना. [सं.] --- बालक जन्मँदा गरिने संस्कार; हिन्दुहरूका सोह्र संस्कारमध्ये एक; जातक।
जातदन्त- --- वि. [सं.] --- दाँत उम्रेको; दाँत निस्किसकेको (बालक); दंतिया।
जातपक्ष- --- वि. [सं.] --- प्वाँख उम्रेको; प्वाँख पलाइसकेको; पखेटाका रौं उम्रिसकेको।
जातपतित- --- वि. [सं. जातिपतित] --- आफ्नो जातबाट पतित भएको; जातबाट खसेको; जातिच्युत।
जातभात- --- ना. [जात+भात] --- रूढि वा परम्परागत जात र जातअनुसार चल्ने वा नचल्ने भातभान्सा। (उदा.- राणाकालमा कुनै तागाधारीले मतवालीको हातको भात खायो भने वा पानी नचल्ने जातकी स्वास्नी ल्यायो भने उसमाथि जातभातको मुद्दा चल्न सक्थ्यो)।
जातमारा- --- वि. [जात+मारा] --- १. जात मार्ने; बलैले अरूको जात लिने। २. कुनै स्त्रीलाई जबरजस्ती करणी गरेर जात लिइदिने।
जात हटक- --- ना. [जात+हटक] --- १. रूढिगत चलनअनुसार जातका नियम नमान्नेलाई भातभान्सा, बिहेबटुलो आदिबाट गरिने बहिष्कार। वि. २. त्यसरी बहिष्कार गरिएको।
जाति, --- अव्य. [सं.] --- खास थोक, व्यक्ति वा पदार्थको बोध हुने एक प्रत्ययधर्मी शब्द; चाहिँ; थोक (केजाति, कोजाति आदि)।
जाति- --- ना. [सं.] --- १. राष्ट्रियता र भौगोलिक सीमाका आधारमा छुट्टिने मनुष्यका जातिको विभाग। २. हिन्दु समाजमा वंशपरम्परा, संस्कार, धर्म, कर्म आदिका आधारमा छुट्टिने बाहुन, छेत्री आदि जात। ३. शारीरिक बनावट, आकारप्रकार, गुण, स्वभाव आदिका आधारमा छुट्टिने वा चिनिने स्थावर, जङ्गम आदिको विभाग। ४. आर्या, गीति आदि मात्रिक छन्द।
जातिच्युत- --- वि. --- जातिबाट पतित भएको; जातिबाट खसेको।
जातित्व- --- ना. --- जातिको भाव, गुण वा विशेषता; जातिलाई छुट्ट्याउने कुरो ।
जातिधर्म- --- ना. --- १. कुनै जातिमा रहने विशेष गुण, स्वभाव वा धर्म; जातिविशेषको विशेषता। २. जातिले पालन गर्नुपर्ने धर्म वा नियम।
जातिनाम- --- ना. --- एउटालाई चिनेपछि त्यसको गठन, आकारप्रकार आदिबाट त्यस जातका अरूलाई पनि चिनिने खालको वस्तुको नाउँ; जातिवाचक नाम (घोडा, मान्छे, रुख, किरो इ.)।
जातिपाँती/पाती- --- ना. --- हिन्दु समाजमा वंशपरम्परा, संस्कार, धर्म, कर्म आदिका आधारमा छुट्टिने बाहुन, छेत्री आदि जातिको विभाग; जातीय विभाग; जातिभित्रका उपविभाजन वा पङ्क्ति।
जातिभेद- --- ना. --- जातीयताको आधारमा गरिने भेदभाव; भिन्नभिन्न जातिहरूमा एक जातिले अर्को जातिलाई होच्याउने प्रवृत्ति; सङ्कीर्ण जातीयता; जातिवाद।
जातिभ्रंश- --- ना. --- जातिबाट पतन हुने स्थिति; जातिच्युति।
जातिभ्रष्ट- --- वि. --- जातिबाट पतित; जातिबाट खसेको; जातिच्युत।
जातिवाचक- --- वि. --- १. सामान्य रूपमा सबै किसिमका वस्तुको नाम चिनाउने; सबै किसिमका वस्तुको जातिलाई बुझाउने; जातिबोधक। ना. २. व्याकरणमा नामका पाँच भेद मानिँदा हुने एक भेद।
जातिवाद- --- ना. --- १. कुनै जातिले आफूलाई अरू जातिभन्दा श्रेष्ठ सम्झने मत; जातीय श्रेष्ठताको सिद्धान्त। २. आफ्नो जातिका व्यक्तिलाई नोकरी आदिमा प्राथमिकता वा विशेष सुविधा दिने प्रवृत्ति। ३. सङ्कीर्ण जातीयता; सम्प्रदायवाद।
जातिविद्वेष- --- ना. --- १. जातिगत आधारमा गरिने शत्रुता। २. सजातीय बन्धुहरूसँगको वैरभाव।
जातिवैर- --- ना. --- भिन्नभिन्न जातका जीवहरूमा एक जातका जीवको अर्को जातका जीवसँग हुने प्राकृतिक वा वंशगत शत्रुता अथवा सहप्रजनन आदि गुणको अभाव।
जाति व्यवसाय- --- ना. --- कुनै जातका मानिसले विशेष रूपमा गर्ने गरेको धन्दा; जातिविशेषको पेसा; जातिअनुसारको इलम।
जाति सङ्कर- --- ना. --- भिन्न भिन्न जातका स्त्रीपुरुषको सम्पर्कबाट जन्मिएको सन्तान; वर्णसङ्कर।
जातिस्मर- --- वि. --- आफ्ना पूर्वजन्मका कुरा सम्झन सक्ने।
जाति स्वभाव- --- ना. --- जातिगत स्वभाव; जातिबाट आउने स्वभाव; जातीय स्वभाव; जातीय गुण।
जाति हत्या- --- ना. --- जाति नै नाश हुने काम; जातिलाई नै मास्ने क्रिया; जातिवध।
जातिहीन- --- वि. --- १. मानवकल्पित कुनै जाति नअँगालेको; कुनै जातिविशेषसँग सम्बद्ध नभएको। २. कुनै देशको पनि नागरिकता नलिएको। ३. जातिसम्बन्धी सामान्य मान्यताभन्दा माथि उठेको। ४. जातिबाट पतित; जातिबाट खसेको। ५. निच जातिको; तुच्छ जातिको।
जाती- --- वि. [सं. जातीय/जात्य] --- अरूलाई हित गर्ने; असल स्वभावको; असल; राम्रो; भलो; बेस।
जाती- --- ना. [सं.] --- १. पहेंलो जाईको फूल वा त्यसैको बोट। २. चमेलीका जातको फूल वा बोट। ३. जाइफल।
जाती- --- वि. [जा+ती] --- १. आरम्भबिन्दुबाट रवाना भएर हिँडेको; उतातिर गएको (जाती रेल, जाती गाडी आदि)। २. कतै जाँदाको (खर्च आदि)। विप. आती।
जातीआती- --- वि. --- १. जाँदा र आउँदाको (खर्च, भाडा इ.)। २. जाने र फर्केर आउने; जाँदो र फर्केर आउँदो; अप-डाउन (रेल गाडी, जहाज इ.)।
जातीफल- --- ना. [सं.] --- हे. जाइफल।
जातीय- --- वि. [सं.] --- १. जातको; आफ्नै जातको; जातिसम्बन्धी। २. कुलीन। ३. साम्प्रदायिक।
जातीयता- --- ना. --- १. जातीय गुण वा विशेषता। २. जातिप्रतिको आत्मीयता। ३. साम्प्रदायिकता।
जात्य- --- वि. [सं.] --- १. उच्च कुलमा जन्मेको; कुलीन; अभिजात। २. श्रेष्ठ; उच्च।
जात्यन्ध- --- वि. [सं.] --- १. चर्को जातीयभावनाले गर्दा विवेकहीन बनेको; आफ्नो जातिको अन्धसमर्थक; साम्प्रदायिक। २. जन्मदेखि नै अन्धो; जन्मजात अन्धो; जन्मान्ध।
जात्रा- --- ना. [सं. यात्रा] --- १. देवदेवीका स्थानमा निश्चित दिनमा पूजाआजासहित मनाइने विशेष प्रकारको उत्सव; यात्रा। २. दुःख; हन्डर; दुर्दशा। ३. बेइज्जती।
जात्रामात्रा- --- ना. --- सानाठुला जात्रा र मेला।
जात्रु/जात्रे- --- ना. --- १. जात्रामा सम्मिलित व्यक्ति वा व्यक्तिसमूह। वि. २. दुःख वा हन्डरमा परेको। ३. बेइज्जत भएको। ४. निर्लज्ज; गाईजात्रे ।
जादु- --- ना. [फा. जादू] --- १. सामान्यतया असम्भव र आश्चर्यजनक कुरालाई हातको सिप वा अन्य कुनै गुप्त तरिकाले सम्भवजस्तो बनाई देखाउने काम; इन्द्रजाल; चटक। २. टुना; टुनामुना; मोहनी।
जादु कर्म- --- ना. --- जादुगरी; जादुविद्या।
जादुगर- --- ना. [फा. जादूगर] --- जादु गर्ने व्यक्ति; चटक देखाउने व्यक्ति; चटकी। स्त्री. जादुगर्नी।
जादु विद्या- --- ना. --- जादुगरको विद्या; जादुगरी।
जादुगरी- --- ना. --- १. जादुको काम; जादु गर्ने विद्या; जाविद्या; जादुकर्म। २. जादुगरको स्वभाव, काम वा पेसा।
जाद्रो- --- वि. [अ. जिआद] --- १. भनेको नमान्ने; जति गाली गरे वा पिटे पनि तह नलाग्ने; ज्याद्रो। २. कडा स्वभावको; कठोर; कडा। ३. छिनाल्न वा फोर्न सजिलो नभएको; साहो; बलियो।
जान्नु- --- स.क्रि. [प्रा. जाण८ सं. ज्ञा+नु] --- १. थाहा पाउनु; ज्ञान प्राप्त गर्नु; बुझ्नु; चाल पाउनु। २. चिन्नु; परिचय प्राप्त गर्नु। ३. चेत्नु; अनुभव गर्नु।
जानकार- --- वि. [सं. ज्ञानकार] --- १. जानेसुनेको; जानिफकार; जान्ने; बुझेको; बुझकी। २. सिपालु; विद्वान्।
जानकारी- --- ना. --- थाहा वा ज्ञान हुनाको स्थिति; ज्ञानलाभ, ज्ञानार्जन। २. ज्ञान; थाहा।
जानकी- --- ना. [सं.] --- रामायण महाकाव्यका अनुसार जनककी छोरी; रामकी पत्नी; सीता।
जानकी नवमी- --- ना. --- वैशाख शुक्ल नवमीका दिन जानकीको जन्मोत्सवका रूपमा जनकपुर धाममा मनाइने एक पर्व वा उत्सव।
जानकी मन्दिर- --- ना. --- नेपालको जनकपुर अञ्चलको सदरमुकाम तथा सीताजीको जन्मस्थल जनकपुरमा रहेको सीताजीको प्रसिद्ध मन्दिर।
जान पत्यार- --- ना. [जान+पत्यार] --- राम्रो चिनाजानी र भरविश्वास; राम्रो जानपहिचानले गर्दा पैदा भएको विश्वास।
जानपद- --- ना. [सं.] --- १. जनपदका बासिन्दा। २. गाउँ, जिल्ला वा अञ्चलका बासिन्दा। ३. मानवसमाजले बसोबास गरेको ठाउँ। वि. ४. जनपदसम्बन्धी।
जानपद दीर्घ सेवा पट्ट- --- ना. --- अविच्छिन्न तिस वर्ष सेवा गर्ने कर्मचारीलाई प्रदान गर्ने उद्देश्यले १९९४ सालमा स्थापित एक पदक।
जानपद सेवापदक- --- ना. --- निरन्तर पन्ध्र वर्ष सेवा गर्ने कर्मचारीलाई प्रदान गर्ने उद्देश्यले २०२३ मा स्थापित एक पदक।
जानपहिचान/जानपहिचानी- --- ना. [सं. ज्ञानप्राभिज्ञान+ (ई)] --- चिनाजानी; चिनजान; परिचय।
जानबुझ- --- ना. [जान+बुझ] --- १. जान्ने र बुझ्ने कार्य; जाँचबुझ । वि. २. जानेको र बुझेको; अनुभवी; जानिफकार। क्रि.वि. ३. जानाजानी, जानीजानीकन।
जानाजान --- क्रि.वि. [जान्+आ+जान्] --- १. जान्दाजान्दै; जानाजानी; जानीबुझी; जानबुझ। २. हाकाहाकी; थाहा दिएरै। ना. ३. परस्परको परिचय वा ज्ञानलाभ। ४. लगातार जान्ने वा चिन्ने कार्य।
जानाजानी- --- क्रि.वि. --- जान्दाजान्दै थाहा पाउँदापाउँदै; हाकाहाकी।
जानिफकार- --- वि. [अ. जानिब+कार] --- १. मान्यवर; ज्ञानवृद्ध। २. जान्ने-बुझ्ने; जानकार।
जानिफकारी- --- ना. --- जानिफकार हुनाको गुण वा विशेषता; जानिफकारको गुण, विशेषता वा क्षमता।
```
-------------------

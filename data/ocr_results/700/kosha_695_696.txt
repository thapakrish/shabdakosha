-------------------
```
नव्यता --- ना. --- नव्य वा नयाँ हुनाको भाव वा स्थिति।
नव्यन्याय- --- ना. --- १. न्याय-वैशेषिक शास्त्रमा नवीन दृष्टिले विचार गर्दा निस्केको निष्कर्षका आधारमा प्रचलित न्यायशास्त्रको परिपाटी। २. गङ्गेशोपाध्यायको 'तत्त्वचिन्तामणि' नामक ग्रन्थबाट प्रारम्भ गरिएको न्यायको नयाँ लक्षणपद्धति।
नशा- --- ना. [अ.] --- १. खाएपछि मानिसमा मानसिक असन्तुलन पैदा गर्ने पदार्थ; मादक पदार्थ; लागु वस्तु; अम्मल । २. राम्रोनराम्रो जस्तोसुकै भए पनि कुनै काममा तल्लीनतासाथ लाग्ने मानसिक प्रवृत्ति। ३. लागु पदार्थले होस बिग्रेको अवस्था। ४.अम्मल; लत। ५. घमन्ड; अभिमान।
नशादार- --- वि. --- नशाले युक्त भएको; नशा लाग्ने।
नशाबन्दी- --- ना. --- रक्सी आदि नशालु पदार्थको सेवनलाई रोक्ने काम; मद्यपानको निषेध।
नशाबाज- --- वि. --- रक्सी आदि नशालु पदार्थ सेवन गर्ने; नशा खाने; अम्मली; नशेबाज।
नशालु- --- वि. --- नशा पैदा गर्ने; मानसिक असन्तुलन पैदा गर्ने।
नशेबाज- --- वि. --- रक्सी आदि मादक पदार्थ खाने लत बसेको; मादक पदार्थ धेरै खाने; अम्मली।
नश्वर- --- वि. [सं.] --- १. स्थायित्व नभएको; धेरै नटिक्ने; चाँडै नष्ट हुने; क्षणभङ्गुर। २. नाश हुने; नाशवान्।
नश्वरता- --- ना. --- नाश हुनाको भाव वा अवस्था; क्षणभङ्गुरता; विनाशशीलता।
नष्ट- --- वि. [सं.] --- १. नाश भएको; बरबाद भएको; बिग्रेको; ध्वस्त। २. नदेखिने भएको; हराएको; लुप्त। ३. निष्फल; व्यर्थ।
नष्टचन्द्र- --- ना. --- भाद्र महिनाका दुवै पक्षका रात्रिमा अशुभ हुने ठानी हेर्न निषेध गरिएका चतुर्थीका चन्द्रमा।
नष्टचित्त- --- वि. --- १. विवेक नष्ट भएको। २. मदले उन्मत्त; बहुला।
नष्टचेतन- --- वि. --- १. चेतनाशक्ति नष्ट भएको; होस नभएको; बिचेत; बेहोस। २. मूर्च्छा परेको; मूर्च्छित।
नष्टता - --- ना. --- नष्ट हुनाको भाव वा अवस्था।
नष्टदृष्टि- --- वि. --- आँखा बन्द भएको; अन्धो।
नष्टनीड- --- वि. --- गुँड भत्केको; रहने ठाउँ नभएको; निराश्रय।
नष्टप्रभ- --- वि. --- कान्तिरहित; तेजहीन; हतप्रभ।
नष्टबुद्धि- --- वि. --- बुद्धि हराएको; बुद्धिहीन; मूर्ख।
नष्टभ्रष्ट- --- वि. --- बिलकुल नाश भएको; भताभुङ्ग भइसकेको; बिग्रे- भत्केको; पूर्णतया ध्वस्त।
नष्टा- --- ना. --- १. वेश्या; रन्डी। २. व्यभिचारिणी।
नष्टात्मा- --- वि. --- १. आत्मा नष्ट भएको। २. साहै नीच; अधम।
नष्टेन्द्रिय - --- वि. --- इन्द्रिय नष्ट वा शिथिल भएको।
नस- --- ना. [सं. नस्त] --- अम्मल वा औषधीका रूपमा नाकभित्र हालिने सुगन्धी चूर्ण; नाकभित्र हालिने सुर्तीको धुलो।
नस२- --- ना. [सं. नस्य] --- दलिन अड्याउनाका निम्ति गाह्रोमा तेर्सो पारेर हालिने काठ।
नस- --- ना. --- नसो ।
नसच्छेदन- --- ना. --- परिवार नियोजनको उद्देश्यपूर्तिका लागि स्त्री-जातिमा गर्भ नरहने बनाउन शल्यक्रियाद्वारा पुरुषहरूको शुक्रवाहिनी नली छेदन गर्ने काम; नसबन्दी (भ्यासेक्टोमी)।
नसनाता- --- ना. --- जन्म वा विवाह आदिबाट भएको सम्बन्ध; नाताकुटुम्ब; नातापाता।
नसबन्दी - --- ना. --- नसच्छेदन।
नसल- --- ना. --- हे. नस्ल।
नसावरोधन- --- ना. --- १. धमनी वा शिरामा आकस्मिक अवरोध वा बाधा हुने प्रक्रिया। २. नसामा अवरोध पैदा हुनाले रक्तसञ्चार बन्द हुने प्रक्रिया।
नसिप/नसिब- --- ना. [अ. नसीब] --- सुख वा दुःखको भागी गराउने पूर्वनिश्चित दैवी विधान; भाग्य; नियति; प्रारब्ध; निसिप; किस्मत।
नसियत/नसिहत- --- ना. [अ. नसीहत] --- १. कसैले नहुने कुनै कामकुरा गरेमा वा कुनै काम बिगारेमा आइन्दा यसो नगर्नू भनी दिइने चेतावनी। २. हप्की; खप्की।
नसी- --- वि. [नसे+ई] --- ख्याउटी; दुब्ली।
नसो- --- ना. [सं. स्नायु] --- १. शरीरका अङ्गप्रत्यङ्गमा रक्तसञ्चालन हुने तन्तु; रक्तवाहिनी नाडी। २. शरीरका मांसपेसीहरूलाई जोड्ने तन्तु। ३. सागपातहरूमा फिँजिएर रहने तन्तु।
नस्तक- --- ना. [सं.] --- पशुहरूको नाथ्रामा धातुको मुन्द्रा लगाउन पारिने प्वाल।
नस्तर- --- ना. [फा. नश्तर] --- १. अरूले सुइँको नपाउने किसिमले गरिने कामकुरो; गोप्य रूपमा गरिने कार्य; गुप्त व्यवहार। २. सुराग; सूत्र। ३. चिरफार गर्ने सानो चक्कु ।
नस्ता- --- ना. [सं.] --- नाथ्रीमा पारिएको प्वाल।
नस्ल - --- ना. [अ. नश्ल] --- सन्तति; वंश; जाति; नसल।
नस्ल सुधार- --- ना. --- कुनै प्राणीविशेषको सन्तति वा वंशलाई सुधार्ने काम।
नहर - --- वि. [सं. नवल] --- भर्खरै फुलेको (रुख); जोत्ने बेला भएको (गोरु)।
नहर - --- ना. [सं. स्नायुल] --- गाईबस्तुका ढोडनसाबाट बनाइएको, जुत्ता सिउने बलियो धागो।
नहर३- --- ना. [प्रा. णवड? सं. नवट] --- तासका पत्तीहरूमध्ये नौ फुट्टी भएको पत्ती; गन्जिफा आदिको पत्ती।
नहर - --- ना. [फा. नह] --- सिँचाइ, जलपथ वा दुवै कामका निम्ति बनाइएको, नदीजस्तो पानीको स्रोत; ठुलो कुलो।
नहर अधिकृत- --- ना. --- नहर, पैनी आदिको व्यवस्था मिलाउन खटिएको राजपत्राङ्ङ्कित कर्मचारी; नहरको रेखदेख गर्ने अधिकारी।
नहर योजना- --- ना. --- नहर वा बाँधपैनीसम्बन्धी कार्यको योजना।
नहर विभाग- --- ना. --- नहरसम्बन्धी काम गर्ने विभाग।
नहरनी- --- ना. [सं. नख+हरणी] --- नङ काट्नका लागि नाऊहरूद्वारा प्रयोग गरिने एक किसिमको सानो हतियार; नङ काट्ने साधन।
ना- --- वि. बो. [सं.] --- निषेध वा अस्वीकृतिसूचक शब्द, न, नाहिँ, नाइँ (कुनै भाषिकामा मात्र सीमित, जस्तै-ना, म यो के पत्याउँथें!)।
ना- --- पू. स. [फा.] --- निषेध, निरोध, विपरीतता आदि बुझाउने एक उपसर्ग (नासमझ, नामन्जुरी, नातागत इ. )।
नाइँ- --- वि. बो. [ सं. नहि] --- निषेध, असहमति, अस्वीकृति, निरोध आदि बुझाउने शब्द; अहँ; नाहिं।
नाइँनाइँ- --- वि. बो. --- १. हुँदै होइन; कुनै हालतमा पनि हुँदैन; मान्दै मान्दिनँ। ना. २. उग्र अस्वीकृति; स्पष्ट अस्वीकार। (उदा.- नाइँनाइँ भन्दाभन्दै गुन्डाहरूले जबर्जस्ती अबलाको इज्जत लुटे)।
नाइँकार- --- ना. --- नाइँकार्ने काम; नाइँ नाइँ; अस्वीकार; नामन्जुर।
नाइँकार्नु - --- स.क्रि. --- १. अस्वीकार वा नामन्जुर गर्नु; नाइँ नाइँ भन्नु। २. असहमति जनाउनु।
नाइँनास्ति- --- ना. --- निषेध; बेमन्जुरी; अस्वीकृति; नामन्जुरी।
नाइकिनी- --- ना. [नाइके+इनी] --- १. नाइकेकी स्त्री; नइकेनी; नैकिनी। २. नाइके स्त्री। ३. भान्साकी नाइके स्त्री।
नाइके- --- ना. [सं. नायक] --- १. ज्यामी, खेतालाहरूलाई काम लगाउने वा निर्देशन दिने व्यक्ति। २. कुनै पनि कामको अगुवा; नायक। ३. कुनै दल वा समूहको प्रमुख व्यक्ति; नेता। ४. झ्यालखानामा अन्य कैदीहरूको देखरेख गर्ने काममा खटाइएको कैदी; दाइ नाइके। ५. दाइ नाइकेभन्दा एक तहमुनिको कैदी; भाइ नाइके।
नाइकेनी- --- ना. --- हे. नाइकिनी।
नाइटे- --- वि. [नाइटो+ए] --- १. नाइटो बाहिर निस्केको; नाइटो उछिट्टिएको; ठुलो नाइटो भएको। २. नाइटो प्रस्ट देखिने।
नाइटे ज्यामिर- --- ना. --- चुच्चो आकारको नाइटो स्पष्टै देखिने र भित्र प्रायः खोटेत्रो भएको, अमिलो स्वादको काठे ज्यामिर।
नाइटो - --- ना. [सं. नाभिट > प्रा. णाभिटो > नाहिटो] --- १. जरायुज प्राणीको गर्भावस्थामा नाल जोरिने, पेटको शिशुलाई खाद्य प्रदान गर्ने तर जन्मिएपछि भने कुनै खास उपयोगमा नआउने पेटका माझको खाल्टो। २. मदानीको मथ्नेतिरको तल्लो छेउ; सूर्यदर्शन गराउनु हुँदैन भन्ने विश्वासले मदानी कोठाबाहिर लग्नुपरेमा पातले छोपेर मात्र बाहिर ल्याइने मदानीको सोही भाग।
नाइट्रोजन - --- ना. [अङ् ] --- १. जमिनलाई उर्वर बनाउन र बालीनाली सपार्नका लागि खेतबारीमा प्रयोग गरिने रासायनिक मल (एमोनियम सल्फेड, युरिया इ. )। २. ग्याँसको एक प्रकार।
नाइलन- --- ना. [अङ् ] --- रुवो, पाट, ऊनबाहेक अन्य प्राकृतिक पदार्थहरूबाट कृत्रिम तरिकाले कपडा आदि तयार पार्ने विशेष प्रकारको पदार्थ वा सो पदार्थबाट तयार भएको माल।
नाउँ- --- ना. [सं. नामए] --- नाम।
नाउँ गरेको- --- वि. --- नाउँ भएको; नामक। (उदा.- त्यहाँ हरि नाउँ गरेको एउटा केटो थियो )।
नाउँ न गाउँको- --- पदा. --- एकदमै अपरिचित; बिलकुलै नचिनेको।
नाउँनामासी/नामेसी- --- ना. --- कुनै पनि व्यक्तिको नाउँ, थर, वतन आदि; नाउँ र ठेगाना; नामनामेसी।
नाउँनिसान - --- ना. --- नाम- निसान; चिह्न वा परिचय।
नाउँ मात्रको - --- वि. --- खास उल्लेख गर्न लायक नभएको; नगण्य।
नाउँरियँ- --- ना. [नाहुर+इयँ] --- मालिङ्गो, निगालो, घोडाका पुच्छरका रौं र भेडाका आन्द्राले बनाइएको गोठाले बाजा।
नाउँसारी- --- ना. [सं. नाम+सारी] --- कुनै एक वा एक थरी व्यक्तिका नाममा भएको कागतपत्रलाई अर्को वा अर्का थरी व्यक्तिका नाममा सार्ने वा लेख्ने काम; नामसारी।
नाके ---   ---
नाउ- --- ना. [सं. नौ] --- डुङ्गा।
नाउबुडी- --- ना. [नाक+बुडी] --- पानीभित्रभित्र डुबेर खेलिने एक प्रकारको पौडी; पानीभित्र डुबुल्की मारेर खेलिने एक प्रकारको खेल; डुबुल्की; नाकबुडी।
नाउम्मेद- --- वि. [फा.] --- कुनै आशाभरोसा नभएको; कुनै उत्साह नभएको; निराश; हतोत्साह।
नाउम्मेदी- --- ना. --- आशा, भरोसा नभएको स्थिति; उत्साहहीनता; निराशा।
नाउर/नाउरु- --- ना. [नाहुर] --- सेतो रङको झ्यापुल्ले भेडो जस्तै झन्डै तीन फिट अग्लो, हिमालको बिच भागमा पाइने जङ्गली भेडो।
नाउ- --- ना. [सं. नापित] --- कपाल, दाह्री र जुंगा खौरने र हात गोडाका नङसमेत काट्ने पेसा भएको एक जात; हजाम; नापित।
नाक- --- ना. [सं. नाग=हात्ती] --- नेपालको उत्तरी पहाडी भागमा पाइने याकको पोथी; पोथी याक।
नाक- --- ना. [सं. नासिका] --- १. सास फेर्ने र सुँघ्ने काम गर्ने दुइटा प्वाल भएको ओठमाथिको अवयव; नासिका; घ्राणेन्द्रिय। २. इज्जत; प्रतिष्ठा; मान मर्यादा। ३. चरा आदिकको चुच्चो।
नाककान- --- ना. --- १. शरीरका सुँघ्ने र सुन्ने अवयव; नाक र कान। २. नाक र कान काटेर पुरानो जमानामा दिइने एक प्रकारको सजाय। ३. इज्जत; प्रतिष्ठा।
नाकको चाल - --- ना. --- नगरी नहुने स्थिति; बाध्यता।
नाककोरे- --- ना. --- १. धनियाँका जस्ता कुना कुना परेका पात, पहेंला फूल र झुसिला गोल फल हुने, खाँदा नाकमा पिरो राग आउने, आयुर्वेदमा गरम, रुचिकर र अग्निवर्द्धक मानिएको एक जातको भुइँझार। २. भालु आदि जन्तुले चिथोरेर नाक बिगारिदिएको व्यक्ति; भालुकोरे।
नाकडुबी/बुडी- --- ना. --- नाउबुडी।
नाका- --- ना. [सं. नग = पहाड] --- १. एउटै बाटो दुइटा बाटामा बाँडिने ठाउँ; दुई बाटा फाट्ने ठाउँ; दोबाटो; मुहान। २. सहरभित्र पस्ने मुख्य ठाउँ; आउँदा-जाँदा पस्ने मुख्य ठाउँ; प्रवेशस्थान। ३. गौंडा; दोमुहानी; चौमुहानी। ४. पस्ने र निस्कने निकास।
नाकाबन्दी - --- ना. --- मालसामान ल्याउनेलाने मुख्य बाटो बन्द गरी अवरोध खडा गरिएको अवस्था; मार्ग-अवरोध।
नाकिमा- --- ना. [भो. ब. ] --- फेदैदेखि ठुलाठुला पात लाग्ने, कोसाका आकारका फूल फुल्ने र पात गाईबस्तुलाई घाँस खुवाउन र फूल तरकारीका रूपमा प्रसिद्ध भएको, पहाडमा उम्रने एक जातको बोट।
नाकी- --- ना. [नाक ई] --- गोरु, राँगा आदि पशुको नाक छेडेर लगाइएको डोरी वा सुत्ली, नत्थी; नाकीडोरी।
नाकी डोरी- --- ना. --- नाकी।
नाकुली- --- ना. [सं.] --- तीनतीनवटा लाम्चा, साना पात एकै साथ लाग्ने, आयुर्वेदमा गरम शान्त गर्ने, त्रिदोषनाशक र विष शमन गर्ने गुण बताइएको एक जातको बुटी।
नाके- --- वि. [नाक ए] --- १. लामो वा ठुलो नाक हुने। २. साधारण ध्वनि पनि नाकबाट निकालेर बोल्ने (मान्छे)। ३. सुगाको जस्तो
```
-------------------

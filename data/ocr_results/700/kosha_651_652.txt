-------------------
```
देवसायुज्य --- ना. [सं.] --- तपःसाधनाद्वारा वा भक्तिभावद्द्वारा देवतामा लीन हुने क्रिया; देवत्वमा मिल्ने काम।
देवस्थल- --- ना. [सं.] --- १. देवताहरू रहने ठाउँ वा भएको ठाउँ; पुण्यस्थान; धार्मिक स्थल। २. मन्दिर; देवालय।
देवस्थान- --- ना. [सं.] --- १. देवताहरू स्थापना गरिएको ठाउँ; मन्दिर; देवालय। २. स्वर्गलोक; देवभूमि।
देवस्व- --- ना. [सं.] --- देवताहरूलाई अर्पिएको वा चढाइएको सम्पत्ति; देवताका नाममा राखिएको गुठी।
देवांश- --- ना. [सं.] --- १. देवताको अंश। २. देवताहरूको भाग। ३. देवताको अंश लिएर जन्मेको व्यक्ति; देवत्व भएको व्यक्ति; देवताको अंशावतार।
देवागार- --- ना. [सं.] --- देवदेवताहरूको घर; देवतागार; मन्दिर; देवल; देवालय; देवगृह।
देवाङ्गना- --- ना. [सं.] --- १. देवताकी स्त्री। २. अप्सरा; स्वर्वेश्या।
देवात्मा- --- ना. [सं.] --- १. देवताको जस्तो पवित्र तथा शुद्ध आत्मा। २. देवस्वरूप। ३. पीपल।
देवाधिदेव- --- ना. [सं.] --- देवताको पनि देवता। २. विष्णु। ३. शिव।
देवाधिप- --- ना. [सं.] --- १. देउताहरूका पनि ईश्वर; परमेश्वर। २. देवताहरूका राजा; इन्द्र।
देवान- --- ना. [अ. दीवान] --- राजालाई राजपाटका निम्ति सल्लाह दिने व्यक्ति; मन्त्री; सचिव, अमात्य; दिवान।
देवानांप्रिय- --- वि. [सं.] --- १. देवताहरूलाई प्यारो लागेको; देवताका निम्ति प्रिय। ना. २. भाग्यशाली तथा श्रेष्ठ भएको सूचकका रूपमा ठुलाबडालाई प्रयुक्त हुने आदरवाची विशेषण शब्द। ३. मूर्ख व्यक्ति। ४. बोको।
देवानी- --- वि. [फा. दीवानी] --- १. लेनदेन, अंशबण्डा, धनमालसम्बन्धी मुद्दामामिलाको निर्णय गर्ने वा फौजदारी मुद्दाबाहेक अरू मुद्दा हेर्ने वा सुल्झाउने (अदालत)। २. फौजदारीबाहेक अन्य; धनमाल-सम्बन्धी (मुद्दामामिला)।
देवानी अदालत- --- ना. --- देवानीसम्बन्धी मुद्दामामिला हेर्ने अदालत।
देवानी कारबाई- --- ना. --- लेनदेन, अंशबन्डा, जग्गाजमिन आदिका सम्बन्धमा परेका मुद्दा केलाउने र निर्णय गर्ने सम्बन्धको कारबाई।
देवानी मुद्दा- --- ना. --- लेनदेन, अंशबन्डा आदिका विषयमा परेको मुद्दा।
देवानुचर- --- ना. [सं.] --- १. देवताका सेवक। २. देवताका पछि लाग्ने विद्याधर, यक्ष आदि उपदेव।
देवानुयायी- --- ना. [सं.] --- देवताहरूको बाटो हिँड्ने व्यक्ति; देवताहरूका आचारविचारको अनुसरण गर्ने व्यक्ति; देवानुचर।
देवान्न- --- ना [सं.] --- १. देवतालाई अर्पण गरिएको वा गरिने अन्न। २. देवताको निमित्त हवन गरिने अन्न; चरु; हव्य। ३. अमृत।
देवायुध- --- ना. [सं.] --- १.देवताहरूले चलाउने अस्त्र; दिव्यास्त्र। २. इन्द्रधनु; इन्द्रेनी।
देवार- --- ना. [सं. देवदारु] --- मसिना त्यान्द्राजस्ता पातका झुप्पा हुने र खोटो निस्कने एक जातको रुख; एक जातको सल्लो; देवदारु।
देवाराधन/देवाराधना- --- ना. [सं.] --- देवताहरूलाई प्रसन्न तुल्याउन गरिने पूजा; देवार्चन; देवार्चना।
देवारि- --- ना. [सं.] --- १. देवताको शत्रु। २. असुर; दैत्य।
देवार्चन/देवार्चना- --- ना. [सं.] --- देवदेवताहरूको पूजा; देवपूजा; देउपूजा; देवाराधन; देवाराधना।
देवार्पण --- ना. [सं.] --- देवदेवताहरूलाई कुनै वस्तु अर्पण गर्ने वा चढाउने काम।
देवालय --- ना. [सं.] --- १. देवदेवताहरूको स्थापना गरिएको घर; मन्दिर; देवल। २. स्वर्ग; देवभूमि।
देवाली- --- ना. [सं. देव+आली] --- परम्परादेखि मानिआएको कुलदेवतालाई प्रायः एक वर्षदेखि तीन वर्षसम्ममा गरिने पूजा वा सो अवसरमा चढाइने बलि आदि।
देवी- --- ना. [सं.] --- १. स्त्री देवता; देवताकी स्त्री। २. दुर्गा, लक्ष्मी, सरस्वती आदि स्त्री देवताका नाम । ३. राज्याभिषेकका दिन राजसिंहासनमा बसेकी रानी; पटरानी; बडामहारानी। ४. अत्यन्त सुन्दर शीलस्वभाव एवं आचरण भएकी स्त्री। ५. स्त्री जातिका नामका पछाडि गाँसिने एक उपाधि (उमादेवी, रमादेवी, विद्यादेवी इ.)। ६. संसारमा रहेको दैविक शक्ति।
देवीघाट- --- ना. --- १. देवीको मन्दिरनजिकै रहेको घाट। २. बाग्मती अञ्चलको पश्चिमी भागमा पर्ने तादी र त्रिशूली नदीको सङ्गमस्थल।
देवीपुराण- --- ना. --- दुर्गाभगवतीको चरित्रको वर्णन भएको पुराण; देवीभागवत ।
देवीभागवत --- ना. --- भगवती वा देवीका चरित्रको वर्णन भएको पुराण; देवीका माहात्म्यको चर्चा भएको पुस्तक।
देवीसरो- --- ना. --- साउने सग्राँतीमा लुतो फ्याँक्ता प्रयोग गरिने एक प्रकारको वनस्पति।
देवेन्द्र- --- ना. [सं.] --- देवदेवताका राजा वा मालिक; इन्द्र।
देवेश- --- ना. [सं.] --- देवताका स्वामी; देवताका राजा; इन्द्र।
देवोद्यान- --- ना. [सं.] --- देवताका बगैंचा (नन्दन, चैत्ररथ, वैभाज र सर्वतोभद्र गरी जम्मा चार बगैंचा)।
देश- --- ना. [सं.] --- १. चारैतिर फैलिई अनेकौं गाउँ, सहर, जिल्ला, अञ्चल वा प्रान्त मिलेर बनेको एक विशिष्ट भूभाग; मुलुक। २. एकै प्रणालीका शासनअन्तर्गतको निश्चित भूभाग; राष्ट्र। ३. कुनै ठाउँ वा स्थान।
देशज- --- वि. --- १. देशमा जन्मिएको वा उत्पन्न भएको (शब्द, वस्तु आदि)। २. देशवासीको प्रयोग तथा व्यवहारबाटै उत्पन्न भएको (शब्द)।
देशदर्शन- --- ना. --- १. स्वदेशमा प्रचलित धर्म, संस्कृति, लोकव्यवहार आदिको निरीक्षण। २. यात्रा वा भ्रमणद्वारा हुने, देशमा भएका त्यस्ता विषय वा वास्तविकताको अध्ययन र चिन्तन।
देशदेशान्तर/देशावर- --- ना. --- अनेकौँ देशको समुदाय; देशविदेश।
देशद्रोही- --- वि. --- १. स्वदेशको रीतिरिवाज, चालचलन आदिको विरोध गर्ने; स्वदेशमा हानि पुऱ्याउने र विदेशी रीतिरिवाज र चालचलनप्रति विशेष मोह राख्ने । ना. २. स्वदेशमा झगडा उत्पन्न गराई आफ्नो स्वार्थ सिद्ध गर्ने व्यक्ति।
देशधर्म- --- ना. --- देशमा परम्परादेखि चल्दै आएको आचारविचार एवम् रीतिरिवाज; देशअनुसारको धर्म।
देशना- --- ना. [सं.] --- ठुलाबडाले आफूभन्दा सानालाई शीलस्वभाव, आचारविचार, क्रियाकलाप आदिको सुधार गर्नका निम्ति दिने अर्ती; उपदेश; शिक्षा।
देशनिकाला- --- ना. [सं. देश निकालो --- देशद्रोही एवम् ठुलाठुला अपराध गरेबापत अपराधीलाई देशबाहिर निक्लनका निम्ति बाध्य गरिने सजाय; निर्वासनदण्ड वा निष्कासनदण्ड।
देशभक्त- --- वि. [सं.] --- देशका चालचलन, रीतिरिवाज, नीतिनियम आदिप्रति विश्वास राख्ने; देशप्रति बफादारी रहने; देशको पुजारी; देशप्रेमी; राष्ट्रप्रेमी; राष्ट्रभक्त; राष्ट्रवादी।
देशभक्ति- --- ना. --- देशको उन्नति-प्रगतिका निम्ति गरिने कार्य तथा स्वदेशमा रहेका रीतिरिवाज, नीतिनियम आदिप्रतिका सद्भावना; राष्ट्रभक्ति।
देशभँडुवा- --- वि. [सं. देश भँडुवा] --- देशमा रहेका नीतिनियम, क्रियाकलाप आदिमा खोट देखाई तिनमा आशक्त रहेका जनताको मन बिथोल्दै देशमा असन्तोष र आक्रोशको वातावरण सिर्जना गर्ने (व्यक्ति)।
देशभाँडा- --- वि. [सं. देश भाँडा] --- १. देशमा रहेको शान्त एवं सुन्दर वातावरणलाई खलबल्याउँदै असामयिक एवं अवैधानिक आन्दोलन गर्ने (व्यक्ति)। ना. २. त्यस्तो काम।
देशभाषा- --- ना. [सं.] --- कुनै देशका विभिन्न जातिहरूले मातृभाषाको रूपमा बोलिने भाषा; क्षेत्रीय भाषा (जस्तै- नेवारी, मगराँती, राई, लिम्बू, थारू आदि)।
देशरक्षा- --- ना. [सं.] --- १. देशको सार्वभौमिक सत्ताको रक्षा गर्ने काम। २. विदेशबाट आफ्नो देशमा आक्रमण हुन नदिई रक्षा गर्ने काम।
देशविदेश- --- ना. [सं.] --- देश तथा विदेश, देशदेशावर; देशदेशान्तर; देशावर; देशान्तर ।
देशाचार- --- ना. [सं.] --- कुनै पनि देशको प्रचलित रीतिरिवाज, नीतिनियम एवम् आचारविचार; देशधर्म।
देशाटन- --- ना. [सं.] --- देशविदेशको भ्रमण गर्ने काम; देशभ्रमण।
देशान- --- ना. [सं. देश] --- अरू देशबाट सर्दै आएको रोग; सरुवारोग; महामारी; रूढी; देसान।
देशान्तर- --- ना. [सं.] --- १. आफ्नो देशबाहेकका अरू देश; विदेश; परदेश। २. पृथ्वीको मानचित्रमा उत्तरी ध्रुवदेखि दक्षिणी ध्रुवसम्म तानिएको सर्वमान्य मध्यरेखादेखि पूर्व वा पश्चिमको दुरी वा अन्तर।
देशान्तरी- --- वि. --- अर्का देशको; देशान्तरको; परदेशी; विदेशी।
देशावर- --- ना. [सं. देश अपर] --- स्वदेशदेखि बाहेकको अर्को देश; देशान्तर; विदेश; परदेश।
देशी- --- वि. [सं. देशीय] --- १. देशसम्बन्धी; देशको; मुलुकको; राष्ट्रको। २. स्वदेशमा उत्पादित वा निर्मित। ३. अरू देशको; विदेशी। ४. विदेशमा उत्पादित वा निर्मित। ना. ५. विदेशमा बसेर वा काम गरेर फर्केको व्यक्ति; लाहुरे।
देशी काग- --- ना. --- सम्पूर्ण शरीर कालो भएको ठुलो काग।
देशी केरा- --- ना. --- लामालामा केही पातला कोसा हुने र भित्र पाक्ता पनि बाहिर हरियै देखिने केराको एक जात।
देशी गुँद- --- ना. --- डाँठको गुन्द्री बुनिने कालोकालो खालको रङ हुने एक जातको गुँद।
देशीय- --- वि. [सं.] --- १. देशको; स्वदेशसँग सम्बन्धित। २. देशमा हुने तथा त्यसका आन्तरिक कुरासँग सम्बन्ध राख्ने।
देसलाई- --- ना. [हि. दियासलाई, सं. दीपशलाका] --- टुप्पामा बारुद लगाइएको आगो पार्ने छेस्का।
देसाँद- --- ना. [देशान] --- विदेशबाट सर्दै आएको महामारी, एक प्रकारको सरुवा रोग; देशान; देसान।
देसान- --- ना. --- हे. देशान।
देसिल्ला- --- ना. [सं. देशीय] --- ठुलठुला पात हुने एक जातको पान।
देह- --- ना. [सं.] --- १. मानिस वा अन्य प्राणीको जिउ; आङ; शरीर। २. जीवन; जिन्दगी।
देहज- --- ना. --- १. आफूबाट जन्मिएको व्यक्ति; छोरो। २. कामदेव।
देहत्याग- --- ना. --- भौतिक शरीर त्याग गर्ने काम; मरण; मृत्यु।
देहधारी- --- वि. --- शरीर धारण गर्ने; शरीरी। २. जीवधारी जन्तु वा मानिस; शरीर हुने जीव।
देहपात- --- ना. --- देहको नाश; देहको अन्त; मरण; मृत्यु।
देहयात्रा- --- ना. --- १. खानपानको व्यवस्था; जीवननिर्वाह; जीविका। २. देहले यात्रा गर्ने काम; मरण; मृत्यु।
देहवान्- --- वि. --- १. शरीरधारी; देहधारी। ना. २. जीव; प्राणी।
देहली- --- ना. [सं.] --- १. ढोकाका चौखटको तल्लो भाग; ठेलो; सँघार। २. चौखटका प्वालमा लगाइने काठ आदिका फग्लैंटा; ढोका; दैलो। ३. भारतको राजधानी दिल्ली।
देहलीदीपक- --- ना. --- १. भित्र तथा बाहिर दुवैतिर उज्यालो होस् भनी ढोकामा राखिएको बत्ती। २. एउटै शब्दको दुईतिर अन्वय भई दुवैतिर अर्थ लाग्दा हुने एक प्रकारको अर्थालङ्कार।
देहलीदीपकन्यास- --- ना. --- ढोकामा राखिएका बत्तीबाट भित्र तथा बाहिर दुवैतिर उज्यालो भए जस्तै दोहोरो अर्थ लाग्ने कुरो वा तर्क।
देहा- --- ना. --- हे. देहाय।
देहाग्निग्रन्थि --- ना. [सं.] --- पाकस्थलीमा पाचनरस प्रदान गर्ने ग्रन्थिविशेष।
देहाणु- --- ना. [सं.] --- शरीरको निर्माणका निम्ति आवश्यक कण र कोष।
देहात- --- ना. [फा.] --- १. धेरै गाउँ भएको, खेतीकिसानी गरेर जीवननिर्वाह गर्ने मानिसहरूको बस्ती; ग्राम; गाउँ। २. तराई; कछार। ३. काँठ।
देहाती- --- वि. --- १. देहातमा बसोबास गर्ने; गाउँले; ग्रामीण। २. काँठे; कछारे, कोर्काली। ३. देहातसम्बन्धी; देहातमा भएको, चलेको वा पाइने ।
देहात्मवाद- --- ना. [सं.] --- शरीरलाई नै आत्मा वा ईश्वरको स्वरूप मान्ने एक प्रकारको दार्शनिक विचार वा सिद्धान्त; भौतिकवाद।
देहात्मवादी- --- वि. --- देहात्मवादको समर्थक तथा अनुयायी।
देहान्त- --- ना. [सं.] --- देहको अन्त; देहावसान; मरण; मृत्यु।
देशी कपडा- --- ना. --- १. स्वदेशमा उत्पादित कपडा। २. विदेशमा उत्पादित कपडा।
```
-------------------

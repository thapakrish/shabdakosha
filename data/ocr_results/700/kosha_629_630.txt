-------------------
```
दान --- ना. --- गरेर ब्राह्मणलाई द्रव्य, वस्त्र, अन्न आदि दिने काम। ५. त्यसरी दिइएको धनमाल, जमिन, गाई आदि। ६. राम्रो कार्यका निम्ति दिइने आर्थिक सहयोग; चन्दा। ७. शब्दका पछिल्तिर लागेर त्यस विषय वा वस्तुको दान भएको वा गरिएको भन्ने बुझाउने शब्द (विद्यादान, श्रमदान, प्राणदान इ.)। ८. राजनीतिका साम, दाम, दण्ड र भेद गरी चार किसिमका जुक्तिमध्ये एक; शत्रुलाई धन दिएर अधीनमा राखिने एक उपाय।
दान- --- प.स. [फा.] --- कुनै नामको पछिल्तिर लागेर सो नामको आधार अर्थ जनाउने शब्द। (फूलदान, कलमदान, खानदान इ.)
दान --- ना. --- हात्तीको उमेर पुगेपछि कन्चटबाट निस्कने गन्धयुक्त बाक्लो पसिना; मद।
दानदक्खिना- --- ना. --- दानदक्षिणा।
दानदक्षिणा- --- ना. --- कुनै पुण्यकार्यमा वा मर्दापर्दा ब्राह्मणलाई दिइने जिन्सी वा नगद, दानका साथ दिइने दक्षिणा; दान र दक्षिणा।
दानदातव्य- --- वि. --- १. विधिपूर्वक सङ्कल्प गरेर वा त्यसै दिइएको; दान, बकस आदिबाट प्राप्त भएको (धनमाल, जमिन आदि)। ना. २. त्यसरी प्राप्त भएको धनमाल जमिन आदि।
दानधर्म- --- ना. --- १. दान दिएर हुने धर्म; दानपुण्य। २. दान र यस्तै अरू पुण्यकर्म।
दानपत्र- --- ना. --- कसैलाई कुनै चल-अचल सम्पत्ति दान गरी दाताले दिएको प्रमाणस्वरूप लेखेर दिइने कागत; यस्तै बेहोरा लेखिएको शिलापत्र, ताम्रपत्र, कनकपत्र आदि; दानदातव्यको अभिलेख।
दानपात्र- --- ना. --- १. दान दिन योग्य व्यक्ति। २. चन्दा सङ्कलनका लागि राखिएको बाकस; चन्दापात्र; चन्दापेटी।
दानप्रतिष्ठा- --- ना. --- दान गरिसकेपछि त्यसको न्यूनतापूर्ति गर्नाका निम्ति दिइने दक्षिणा; गोदान गरिसकेपछि साङ्गताका लागि दिइने दक्षिणा।
दानबकस- --- ना. --- आफूलाई रिझाएबापत राजीखुसीले आफ्नो धनमाल वा जग्गाजमिन अरूलाई दिएर निजको हक गराइदिने काम; दानदातव्य।
दानयज्ञ- --- ना. --- दान दिएर गरिने यज्ञ; दानरूपी यज्ञ वा धर्म।
दानव- --- ना. [सं.] --- कश्यप ऋषिकी दनु नामकी पत्नीबाट जन्मेको सन्तान; राक्षस; असुर; दैत्य।
दानवगुरु- --- ना. --- दानवका गुरु मानिएका पुराणप्रसिद्ध भार्गव ऋषि; शुक्राचार्य।
दानवारि- --- ना. --- १. दानवहरूका शत्रु भएका देवता। २. दानवहरूको नाश गर्ने देवता; विष्णु। ३. हात्तीका कन्चटबाट रसाउने मद।
दानवी- --- ना. --- १. दानवकुलकी नारी; राक्षसी। वि. २. दानवसम्बन्धी; दानवको; आसुरी (दानवी माया, दानवी रूप इ.)।
दानवीर- --- ना. [सं.] --- १. प्रशस्त दान गर्न सक्ने व्यक्ति; महादानी। २. साहित्यमा वीर रसका एक भेदको प्रधान नायक (बलि, कर्ण, हरिश्चन्द्र इ.)।
दानशील- --- वि. [सं.] --- अत्यन्त दानी स्वभावको; खुबै दान दिने; साहै ठुलो दानी।
दानशीलता- --- ना. --- दानशील हुनाको भाव वा अवस्था।
दाम --- ना. [फा. दान] --- १. जुनसुकै अनाज तथा फलफूल आदिको बीज वा गेडो; बियाँ। २ अनाज; अन्न। ३. गाईबस्तु र चराचुरुङ्गीलाई दिइने खुराक; पशुपक्षीको आहार।
दानादार- --- वि. --- दानैदाना परेको; दानेदार।
दानापानी- --- ना. --- १. जीवन निर्वाह वा भरणपोषणका लागि आवश्यक चिजबिज; अन्नजल। २. जीविकाको बन्दोबस्त; खानपान। ३. बसोवासको संयोग। ४. जिन्दगी; आयु; जीवन।
दानी- --- वि [सं.] --- १. धेरै दान गर्ने; दाता। २. फुक्का दिल भएको; उदार। ३. दिने।
दानी- --- प.स. [फा.] --- शब्दका पछिल्तिर लागी कुनै वस्तु राख्ने पात्रको अर्थ बुझाउने प्रत्ययधर्मी शब्द (कलमदानी, चियादानी, फिकदानी, थुकदानी इ.)।
दानीय- --- वि. [सं.] --- १. दान दिन योग्य। २. दानका रूपमा दिन सकिने।
दाने- --- वि. [सं. दान+ए] --- १. दान गर्न लायक; दान गरिने। २. दान गरेको; दिइएको (धनमाल, कपडा इ.)। ३. दान लिने; दानपात्र। ४. काम नलाग्ने; रद्दी।
दानेदार- --- वि. [फा.] --- १. दानादार। २. खुबी भएको; पौरख भएको।
दानेदार बेत- --- ना. --- एक प्रकारको असल बेत।
दाप्नु- --- स.क्रि. [सं. दमन+नु] --- १. हात, गोडा, जिउ आदि मर्दन गर्नु; मिच्नु; दाब्नु। २. दुःख दिनु; सताउनु; धड्नु। ३. अँठ्याउनु; च्याप्नु। ४. दबाउनु; थिच्नु।
दाप- --- ना. [सं. दा] --- तरबार, खुकुरी आदि हतियार राख्न बनाइएको काठ वा छालाको खोल; म्यान; कोष।
दापा- --- ना. [नेवा.] --- दुवैतिर छालाले मोहोरेको र खरी घसिएको, ढोलकजस्तो, दुवैतिर हातले बजाइने एक प्रकारको ताल बाजा।
दापिनु- --- क. क्रि. --- हे. दाबिनु।
दाप्चा- --- ना. [नेवा.] --- दाप्सा; तासा; फोसा।
दाब्नु- --- स.क्रि. --- थिच्नु; दबाउनु; दाप्नु।
दाबा- --- ना. [अ.] --- कुनै वस्तुमाथि आफ्नो हकको जिकिर गर्ने काम; दाबी।
दाबिनु- --- क.क्रि. [दाब्+इ+नु] --- दाब्ने काम गरिनु; दापिनु।
दाबिले- --- ना. [दाबिलो+ए] --- मसिना पात हुने र दाबिलो जस्तै देखिने एक प्रकारको घाँस।
दाबिलो --- ना. [सं. दर्वी+इलो] --- चलाउने टुप्पो भाग हत्केलो जस्तै चेप्टिएको र बिंड डोलो हुने, धातु वा काठको एक प्रकारको पन्यूँ।
दाबी- --- ना. [अ. दावा] --- १. कुनै वस्तुमा आफ्नो हकको जिकिर गर्ने काम; दाबा। २. विपक्षीबाट भराइपाउने बिगो वा धनमालको खास विवरण।
दाबी पत्र- --- ना. --- आफ्नो हकदाबी सिद्ध गर्न पेस गरिने सबुदप्रमाणको लिखत; दाबी लेखिएको कागज।
दाबीवाला- --- वि. --- दाबी गर्ने।
दाबेदार- --- वि. [अ. दावा+फा. दार] --- दाबीका आवश्यक प्रमाण पेस गर्ने; दाबीवाला; दाबा गर्ने।
दाम- --- ना. [सं. द्रम] --- १. रुपियाँपैसा; मुद्रा; द्रव्य। २. मूल्य; मोलतोल। ३. एक पैसाको चार भागको एक भाग (भूमि आदिमा)।
दामकाम- --- ना. --- १. रुपियाँपैसाको लेनदेनको व्यवहार। २. कुनै वस्तुको मूल्य तोक्ने काम; मोलतोल; मोलमोलाइ।
दामकामी/कामे- --- ना. --- १. रुपियाँपैसासम्बन्धी काम गर्ने व्यक्ति। वि. २. रुपियाँपैसाका कामसँग सम्बन्धित। ३. दामकाम गर्ने, मोलतोल गर्ने।
दामपाते- --- ना. --- दाम जस्तै साना गोल पात हुने र निलो फूल फुल्ने एक किसिमको लहरे घाँस।
दामल- --- ना. [सं. यमल] --- जोडी उमेरका; समकालीन; समवयस्क; दौंतर; दाँवल ।
दामल२- --- ना. [अ. दायमुलहब्स] --- १. राणाकालमा प्रचलित, कुनै ठुलो अपराधी वा विद्रोहीलाई शरीरमा 'दामल' तीन अक्षर खोपेर वा डामेर छोड्ने वा मुडी जन्मकैदसमेत गर्ने काम वा त्यस्तो सजाय। २. धातुको तताएको मुद्राले डाम्ने काम।
दामली- --- वि. --- दामलको सजाय पाएको; दामल भएको।
दामली- --- ना. [दाम्लो+ई] --- पक्रिएका प्राणीलाई बाँधिराख्ने एक किसिमको पासो; दाम्लो।
दामासही- --- ना. --- किपटप्रथाअनुसार रु. ६/५० र रु. ७/५० वार्षिक तिरो तिर्ने गरी सुब्बाले पाएको जग्गा अरूलाई बन्धकी दिँदा मालपोत कार्यालयमा जम्मा गरिने रकम; किपट जमिनको मालपोत ।
दामासाही- --- ना. [दाम+साजा] --- कुनै सामूहिक रकम त्यसको हकदारहरूले बराबर गरेर बाँडी लिने वा दिने व्यवस्था; भागसान्ती।
दामिनी- --- ना. [सं.] --- १. बिजुली; विद्युत् । २. स्त्रीहरूले शिरमा लाउने एक किसिमको गहना।
दामी- --- वि. [दाम+ई] --- धेरै मोल पर्ने; महँगो; बहुमूल्य।
दामोदर- --- ना. [सं.] --- १. यशोदाले एकचोटि कम्मरमा दाम्लाले बाँधिदिएकाले यो नाम रहेको भनी प्रसिद्ध कृष्णको एक नाम; कृष्ण। २. विष्णु; नारायण।
दामोदर कुण्ड- --- ना. --- नेपालको मुस्ताङ जिल्लामा पर्ने एक प्रसिद्ध कुण्ड वा पोखरी; सोही तीर्थस्थल।
दामोदर पाँडे- --- ना. --- नेपालमा वि. सं. १८५८ मा मूल काजी (प्रधानमन्त्री) भएका इतिहासप्रसिद्ध व्यक्ति।
दाम्चो- --- ना. --- केराको थामको पत्रैपत्र भएको बाहिरी बोक्रो।
दाम्पत्य- --- ना. [सं.] --- १. पति र पत्नीको आपसी सम्बन्ध। २. दम्पतीसम्बन्धी कृत्य। वि. ३. पतिपत्नीसम्बन्धी; दम्पतीको; दम्पती वा पति र पत्नीमा हुने (दाम्पत्य प्रेम, दाम्पत्य सम्बन्ध आदि)।
दाम्भिक- --- वि. [सं.] --- दम्भ गर्ने; अहङ्कारले मात्तिएको; घमन्डी; ढोंगी।
दाम्रो- --- वि. [√ डाम्रो] --- १. बीज नपसेको वा गुदी नभएको (धान आदि अन्न र सिमी, बोडी आदि कोसे फल)। २. नउक्सेको (सेल रोटी); डाम्रो; दाप्सो।
दाम्लो- --- ना. [प्रा. दामण] --- बस्तुभाउलाई गलामा बाँध्ने डोरी।
दाय- --- ना. [सं.] --- १. अंसियारहरूमा बाँडिने वा भागबन्डा हुने पैतृक सम्पत्ति। २. चेलीबेटी, भान्जा, भतिजा आदिलाई दिइने दान, बकस, दाइजो आदि सम्पत्ति। ३. अरूलाई दिइने वा दान गरिने धन; दातव्य।
दायक- --- वि. --- १. दिने; दाता (सुखदायक, दुःखदायक इ.)। ना. २. उत्तराधिकारी वा अंश पाउने सन्तान; वंश।
दायकर- --- ना. --- पैतृक सम्पत्ति भोग्ने उत्तराधिकारीहरूमा लगाइने सम्पत्तिअनुसारको कर।
दायबन्धु- --- ना. --- अंसियार दाजुभाइ।
दायभाग- --- ना. --- उत्तराधिकारीहरूमा भागबन्डा लाग्ने सम्पत्तिको अंश।
दायर- --- ना. [अ.] --- १. अड्डाअदालतमा मुद्दामामिला हाल्ने काम; कुनै पुर्पच्छे वा कारबाईको थालनी। वि. २. चलिरहेको; जारी (मुद्दामामिला आदि)।
दायरा- --- ना. [अ.] --- कुनै वस्तु वा विषयको परिधि; घेरा; वृत्त; मण्डल; सेरोफेरो।
दायरी- --- ना. [अ. दायर+ई] --- अड्डाअदालतमा निर्णय हुने कारबाई चलिरहेको वा मुल्तबीमा रहेको मुद्दामामिला।
दायरी किताब- --- ना. --- अड्डाअदालतमा परेका मुद्दामामिलाका मिसिलहरूको विवरण खुलाई लेखिने किताब।
दायरी लगत- --- ना. --- दायरी किताब।
दायाँ- --- वि. [सं. दक्षिण] --- १. दाहिने; दाइनु; दक्षिण। २. हुँदो वा मिल्दो; अनुकूल। ना. ३. हित; भलो।
दायाँबायाँ- --- क्रि.वि. --- १. दायाँ र बायाँ; दाइनु र बाउँ। २. यताउति; अगलबगल। ना. ३. हितअहित; भलोकुभलो।
दायाद- --- ना. [सं.] --- कुनै व्यक्तिको मृत्युपछि उसका सम्पत्तिको पहिलो हकदार; उत्तराधिकारी।
दायादा- --- ना. --- १. सोही सम्पत्तिको पहिलो हकदार स्त्री; उत्तराधिकारिणी। २. छोरी; पुत्री; कन्या।
दायाधिकारी- --- ना. [सं.] --- उत्तराधिकारी; दायाद।
दायित्व- --- ना. [सं.] --- कुनै कामकुरामा जवाफदेही हुनाको अवस्था; जिम्मेदारी; उत्तरदायित्व।
दायित्वबोध- --- ना. --- आफूमाथि आइपरेको जिम्मेवारीको ज्ञान; उत्तरदायित्वको बोध।
दायित्ववाला- --- ना. --- दायित्व राख्ने वा दायित्व लिने व्यक्ति।
दायी- --- वि. [सं.] --- १. कुनै वस्तु प्रदान गर्ने, दायक; दिने। २. दायित्व लिने; जिम्मेदार; जवाफदेह।
दार्नु --- स.क्रि. [दाह्र+नु] --- १. दाह्राले टोक्नु वा फहराउनु। २. अर्काको धनमाल केही लिनु वा खानु; ठग्ने प्रवृत्ति लिएर सताउनु।
दार- --- ना. [प्रा दढ < सं. दृढ] --- १. बाक्लो बोक्रा तथा खस्रा लाम्चा पात हुने र काठबाट ठेकी, आरी आदि बनाइने, रातो रङको, एक जातको रुख। २. सोही रुखको काठ।
दार- --- प.स. [फा.] --- अन्य मूल शब्दका पछिल्तिर लागेर भएको, सहितको आदि अर्थ बुझाउने प्रत्ययधर्मी शब्द (इमानदार, वजनदार, दानादार इ.)।
दार- --- ना. --- १. आकारप्रकार; डिलडौल; कद। २. आदत; बानी; लत।
दार- --- ना. [सं.] --- १. भासिएर वा चर्किएर बनेको धाँजो; चिरो। २. चिर्ने वा फार्ने काम। ३. पत्नी; भार्या।
दारक- --- ना. --- १. केटाकेटी; शिशु; बालक। २. छोरो; पुत्र। वि. ३. चिरफार गर्ने; फार्ने।
```
-------------------

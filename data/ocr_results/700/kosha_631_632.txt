-------------------
```
दारकर्म/ग्रहण- --- ना. --- दार अर्थात् पत्नी ग्रहण; विवाह।
दारण- --- ना. --- १. चिरफार गर्ने काम; चिराइ। २. चिरफार गर्ने हतियार। ३. निर्मली फल।
दारा- --- ना. --- पत्नी; भार्या।
दाराइ- --- ना. [दार्+आइ] --- दार्ने भाव, क्रिया वा प्रक्रिया।
दारिका- --- ना. [सं.] --- १. पुत्री; छोरी। २. कन्याकेटी; कुमारी।
दारिद्र्य --- ना. [सं.] --- दरिद्र हुनाको भाव वा अवस्था; दरिद्रता।
दारिनु- --- क.क्रि. [दार+इ+नु] --- दार्ने काम गरिनु; दाहिनु।
दारिम- --- ना. [सं. दाडिम] --- काँडासहितको बोट हुने, मसिना बैजनी-हरियो रङका पात हुने, राता फूल फुल्ने र त्यसै फूलबाट भित्र केस्रा केस्रा दाँतजस्ता आकारका रसदार गेडा फल्ने एक प्रकारको बोट; सोही बोटको प्रायः अमिलो फल; दाडिम।
दारिमपाते- --- वि. --- १. दारिमका जस्ता पात हुने एक जातको पोथ्रो। २. दारिमका पातजस्तो हुने (कुनै वस्तु)।
दारी- --- ना. [सं.] --- १. धाँजो; चिरो। २. पैताला फुट्ने र चिरैचिरा पर्ने एक रोग, हरिनास।
दारु- --- ना. [सं.] --- १. बाल्न टुक्र्याइएका फिँजामिजा; दाउरा; समिधा। २. देवदारु; धुपी। ३. काठको काम गर्ने कालिगड; सिकर्मी। ४. उदारमना व्यक्ति। वि. ५. दानशील; दाता; दानी।
दारु- --- ना. [फा. दारू] --- घरेलु साधन तथा काइदाअनुसार तयार गरिएको रक्सी; निम्न कोटिको मदिरा; ठर्रा।
दारुण- --- वि. [सं.] --- १. कठोर; कडा (व्यथा, रोग इ.)। २. दया नभएको; निष्ठुर । ३. भयानक; भयङ्कर। ४. सहन साहै धौधौ पर्ने (कष्ट, विपत्ति इ.)।
दारुण्य- --- ना. --- दारुण हुनाको भाव वा अवस्था।
दारुपुत्री- --- ना. [सं.] --- काठको पुतली; कठपुतली।
दारुयन्त्र- --- ना. [सं.] --- १. काठैकाठबाट बनाइएको मिसिन; काठको यन्त्र। २. काठको पुतली; कठपुतली; दारुपुत्री।
दारुहरिद्रा- --- ना. [सं.] --- पातमा काँढा हुने, मञ्जरीका आकारमा पहेँला साना फूल फुल्ने, पहेंलो काठ हुने, चुत्राको जस्तो फल फल्ने एक जातको बोट; जमानेमान्द्रो ।
दारुहस्त- --- ना. [सं.] --- दुध, घिउ आदि चलाउने काठको डाडु; काठको चम्चा वा दाबिलो।
दारे- --- वि. [दार+ए] --- १. दारको रुख वा काठ भएको (ठाउँ; दारको (ठेकी, आरी आदि )। २. ठुला चुचे ढु‌ङ्गा भएको।
दारेगौंडो- --- ना. --- १. दारको रुख भएको गौंडो। २. ठुला ढुङ्गा भएको गल्छिँडो ।
दारोगा- --- ना. [फा. दारोगे --- १. हात्तीसार, अस्तबल आदिको रेखदेख वा व्यवस्था गर्ने मुख्य व्यक्ति। २. पुलिस विभागको एक अधिकारी।
दार्चुला --- ना. --- नेपालको सुदूर पश्चिमाञ्चल विकासक्षेत्रअन्तर्गत महाकाली अञ्चलको उत्तरी सिमानामा रहेको एक जिल्ला।
दार्जिलिङ- --- ना. --- भारतको पश्चिम बङ्गालको उत्तरी भागमा पर्ने, पश्चिमतिर नेपालसँग र पूर्वोत्तरतिर सिक्किमसँग जोडिएको, नेपाली भाषाको प्रमुखता रहेको एक क्षेत्र तथा सुरम्य प्राकृतिक स्थल।
दार्मी/दार्मु- --- वि. --- सेतो र मधुरो रातो मिसिएको (गाई)।
दार्मे- --- वि. --- सेतो भुईंमा राता छिर्का वा पाटा भएको; छिर्केमिर्के (गोरु)।
दार्शनिक- --- ना. [सं.] --- १. दर्शनशास्त्र पढेको वा त्यसको ज्ञाता; तत्त्वज्ञ; दर्शनशास्त्रको मर्मज्ञ। वि. २. दर्शनशास्त्रसँग सम्बन्धित, दर्शनसम्बन्धी।
दार्शनिकता- --- ना. --- दार्शनिक हुनाको भाव, अवस्था वा विशेषता।
दाल- --- ना. [सं. दालि] --- १. जाँतो वा सिलौटा आदिमा हल्का पाराले दलिएको मास, रहर, मुगी, चना आदि वस्तुको फग्ल्याँटा। २. त्यसरी दलिएको वस्तु दगरो पारेर बनाइएको भात, रोटीसँग खाइने झोलिलो खाद्य पदार्थ।
दालचिनी- --- ना. [सं. दाल+चिनी] --- बाक्लो बोक्रा र मोटो टुप्पो भएको पात हुने, बास्नादार सेतासेता गुच्छा भएको फूल फुल्ने एक बोट; मसला र औषधीमा प्रयोग हुने त्यसैको बोक्रा।
दालभात --- ना. [दाल+भात] --- दाल र भात, नेपालीहरूको प्रमुख भोजन।
दालमोट/दालमोठ- --- ना. [दाल+मोठ] --- चना, मुगी, रहर आदिको दाल घिउमा भुटेर नुनखोर्सानी र मरमसला लगाएर बनाइएको खाद्य पदार्थ; दालमोठ।
दालुके निहुरो --- ना. --- एक जातको निहुरो।
दाव- --- ना. [सं.] --- १. वन; जङ्गल । २. प्राकृतिक तवरले वनमा लागेको आगो; डढेलो; दावाग्नि।
दावा- --- ना. [सं. दाव] --- खान नपाएर वा रोगले सुकेर पेट दाप्सिने अवस्था।
दावा- --- ना. [अ.] --- कुनै वस्तुमाथि आफ्नो अधिकार छ भनी गरिने जिक्री; दाबी; जिकिर।
दावाग्नि- --- ना. [सं.] --- वनमा लागेको आगो, डढेलो; दावानल।
दावादार- --- वि. [अ. दावा+फा. दार] --- कुनै वस्तुमाथि आफ्नो हक छ भनी प्रमाणपूर्वक दाबी गर्ने; दाबीवाल; दावेदार; हकदार।
दावानल- --- ना. [सं.] --- जङ्गलमा लागेको आगो; डढेलो; वनडढेलो; दावाग्नि।
दाश- --- ना. [सं.] --- १. नदीमा यात्रुहरूलाई वारपार गराएर जीविका चलाउने पेसा भएको जाति; माझी। २. दास; कमारो; नोकर।
दाशरथ दाशरथि- --- वि. [सं.] --- १. दशरथको; दशरथसम्बन्धी; दशरथको कुलमा उत्पन्न। २. दशरथका चार छोरा राम, लक्ष्मण, भरत र शत्रुघ्नमध्ये कुनै एक (विशेषतः रामचन्द्र।
दास- --- ना. [सं.] --- १. पहिले पहिले मालिकका किनबेचका आधारमा आजीवन पराश्रयी भएर काममा जोतिने नोकर; कमारो। २. सेवक; नोकर।
दासता/त्व- --- ना. --- दास हुनाको भाव वा अवस्था; दासत्व; गुलामी; कमारोपन।
दासदासी- --- ना. --- दास र दासी; कमाराकमारी; नोकरनोकर्नी।
दासप्रथा --- ना. --- पशुधनसरह मान्छेलाई किनबेच गरेर काममा लाउने पुरानो सामन्ती प्रथा; कमारोप्रथा। (नेपालमा वि. सं. १९८१ सालदेखि यो प्रथा कानुनी रूपले खारेज भएको हो)।
दासानुदास- --- ना. --- १. दासको पनि दास; अत्यन्त निम्न श्रेणीको नोकर। २. विनीत नोकर; विनम्र सेवक।
दासिका/दासी- --- ना. --- १. दासप्रथाअनुसार किनबेच गरिएकी आइमाई; दासवर्गकी स्त्री; कमारी। २. नोकर्नी; चाकर्नी।
दासी- --- ना. --- १. कपडामा बुट्टा छिप्नुभन्दा पहिले सो कपडालाई कसेर राख्ने एक साधन वा अडेस। २. नोकर्नी।
दासेय- --- ना. --- १. मालिकले गमन गरेकी दासीको गर्भबाट जन्मेको छोरो; दासीपुत्र; दासीको छोरो। २. दासीको वंशज।
दास्य- --- ना. [ सं.] --- १. आफ्ना उपास्य देवतालाई स्वामी र आफूलाई दास सम्झने, भक्तिका नौ भेदमध्ये एक। २. दासता; दासत्व।
दाह- --- ना. [सं.] --- १. मुर्दालाई चितामा राखेर जलाउने काम; दाहसंस्कार। २.मनमा परेको ताप; जलन; चिन्ता। ३. पोल्ने वा डढाउने काम; डाम्ने काम। ४. अर्काको कुनै उन्नति वा सफलताप्रति स्वतः उब्जिने ईर्ष्या; डाहा।
दाहक- --- वि. --- १. जलाउने; पोल्ने। २. दागबत्ती दिने; चितामा आगो लगाउने। ३. टट्टाउने; जलन गराउने। ना. ४. आगो।
दाहकर्म- --- ना. --- शवदाह गर्ने काम; विधिपूर्वक दाहसंस्कार गरिने काम; मुर्दा जलाउने काम।
दाहक्रिया --- ना. --- लास जलाउने काम; दाहकर्म।
दाहज्वर- --- ना. --- जिउ भतभत पोल्ने गरी आउने एक प्रकारको जरो; भुङ्ग्रे जरो।
दाहसंस्कार- --- ना. --- लास जलाउने काम; दाहकर्म; शवदाह।
दाहस्थल- --- ना. --- शवदाह गर्ने ठाउँ; मसानघाट।
दाहिनु- --- वि. [सं. दक्षिण] --- देब्रेको उल्टोतिर पर्ने; दाहिने; दायाँ; दक्षिण।
दाहिने- --- वि. [दाहिनो+] --- १. दायाँतिर पर्ने; दाहिनापट्टिको; दायाँ। २. अनुकूल; अपसव्य। ना. ३. अक्षरमा दायाँतिरबाट दिइने दीर्घ ईकार()।
दाहिने वर्त- --- वि. --- दायाँ हाततिर पारेर घुमेको; दाहिनुपट्टिबाट प्रदक्षिणा गरेको; दक्षिणावर्त (मन्दिर, प्रतिमा, बाटो आदि )।
दाहिने शङ्ख- --- ना. --- पट्टिनेतिरबाट रेखाहरू घुमेको र दाहिनेपट्टि नै खुला भएको शङ्ख।
दाहिने हात- --- ना. --- १. खाने हात; दायाँ हात। २. नभई नहुने मानिस; कामकाजमा भरपर्दो व्यक्ति; मुख्य सहायक।
दाहिनो- --- वि. [सं. दक्षिण] --- १. दाहिनेपट्टिको; दाहिने; दायाँ। २. अनुकूल; सर्दो। ना. ३. दीर्घ ईकारी)।
दाही- --- वि. [सं.] --- १. दाह गर्ने गुण भएको; जलाउने। २. कष्टदायक; पीडा दिने।
दाह्य - --- वि. --- पोल्न वा जलाउन योग्य; सल्काउन हुने।
दाह्रनु- --- स.क्रि. [सं. दारण+नु] --- दाह्राले टोक्नु; दाँतले चिथोर्नु; हे. दार्नु।
दाह्रा - --- ना. [स. द्रंष्टा] --- १. मुखभित्र लामाछोटा भएर उम्रिएका र नमिलेका दाँत। २. मत्ता हात्ती, बँदेल आदिका मुखबाहिर निस्केको लामो दाँत ।
दाह्री- --- ना. [सं. दाढिका] --- गाला, चिउँडो र अघिल्तिर घाँटीसम्म पलाउने रौं; दाढी; दारी।
दाह्रीवाल- --- वि. --- लामा लामा दाह्री भएको; त्यस्तो दाह्री पालेको वा पाल्ने (व्यक्ति)।
दाहे- --- वि. [दाहा+ए] --- १. लामा लामा, ठुला दाँत हुने; दाह्रा भएको।
दिक्चक्र
२. दाँत उम्रिने सामान्य ठाउँभन्दा कोल्टोतिर दाँत उम्रिएको; दाँत उछिट्टिएको; छ्‌वाँके।
दाहे गौंडो- --- ना. --- १. डरलाग्दो साँघुरो बाटो वा गौंडो। २. बाघभालुले ढुकेर गाई, बाख्रा दार्ने एकलासको जोखिमयुक्त गाँडो।
दाहे मस्ट- --- ना. --- जुम्लाको धामीझाँक्री।
दाहो- --- ना. [सं. द्रष्टा] --- १. सामान्य ठाउँभन्दा ओल्टाकोल्टातिर पलाएको वा नमिलेको दाँत। २. हात्ती, बँदेल आदिको मुखबाहिर निस्केको लामो दाँत ।
दिनु --- स.क्रि. [सं. दा+नु] --- १. आफूसँग भएको वा आफ्ना हकको सामान अरूलाई सुम्पनु; बुझाउनु। २. पुनः हक दाबी नरहने हिसाबले दान गर्नु; बकस दिनु। ३. टक्र्याउनु; अर्पण गर्नु। ४. कुनै क्रियाका पछिल्तिर जोडिन आउने सहायक क्रिया (खाइदिनु, भनिदिनु, लिइदिनु इ.)।
दिइनु- --- क.क्रि. --- दिने काम गरिनु।
दिउँसो- --- क्रि.वि. --- १. दिनमा; दिउसो । ना. २. रातको उल्टो समय; दिन; दिउसो ।
दिउरी- --- ना. [दिउरो ई] --- सानो खालको ताप्के; सानो दिउरो।
दिउरे --- वि. [ दिउरो+ए] --- आरी वा डेक्चीका आकारको बिटसमेत भएको सानो भाँडो; दिउरो।
दिउल- --- ना. [सं. द्विदल] --- १. दुई दल हुने मास, चना, केराउ आदि दलहन अन्नको फग्ल्याँटो। २. त्यस्तो अन्न आदिको उम्रने भाग; विजन; बियाँ। ३. नाथ्रो; नाथ्री।
दिउले- --- वि. --- दिउल भएको।
दिउसेरी- --- ना. [दिउसो+एरी] --- दिउसो गरिने रमाइलो; दिउसोको रामरउस।
दिउसेरी जाँत- --- ना. --- दिउसोको जात्रा।
दिउसो --- ना. [प्रा. दिअसो? सं. दिवस] --- १. बिहान सूर्योदयदेखि बेलुका सूर्यास्तसम्मको अवधि; रातको विपरीत समय; दिन; दिउँसो । क्रि.वि. २. उक्त समयमा; दिनमा।
दिउसो मास- --- क्रि.वि. --- १. कामकाजका समयमा। २. कुसमयमा; कुबेलामा।
दिक्- --- ना. [सं.] --- १. दिशा। २. वास्तु वा मूर्तिकलामा प्रयोग हुने अङ्गुल वा मात्राको दश गुना बराबरको नाप; सय ताल बराबरको नाप; नाडी, आयुध वा प्रादुर्भाव बराबरको नाप।
दिक- --- वि. [अ.] --- १. खिन्न; दिक्क; दिक्दार; हैरान। २. पिर परेको; विह्वल; चिन्तित। ना. ३. चिन्ता; सुर्ता; पिर।
दिक्क- --- ना. वि. [ अ. दिक] --- दिक; खिन्न।
दिक्कत- --- ना. [अ.] --- १. दिक्क हुनाको भाव वा अवस्था; हैरानी। २. साह्रोगाह्रो स्थिति; कठिनाइ; मुस्किल।
दिक्काल --- ना. [सं. दिक्+काल] --- पूर्व, पश्चिम, उत्तर, दक्षिण दिशा र भूत, भविष्यत् र वर्तमान आदि दशा; देशकाल।
दिक्कालजयी- --- वि. --- दसै दिशा, भूत तथा भविष्य र वर्तमानकाललाई जितेको; सर्वत्र र सार्वकालिक रूपमा चर्चित (व्यक्ति वा वस्तु)।
दिक्किनु --- अ.क्रि. [दिक्क इ+नु] --- दिक्क हुनु; दिक्दार हुनु; सुर्ताउनु।
दिक्चक्र- --- ना. [सं.] --- १. दिशाविदिशाको समुदाय; दिशामण्डल। २. क्षितिज ।
```
-------------------

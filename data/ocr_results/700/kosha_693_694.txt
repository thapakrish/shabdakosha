-------------------
```
नर्मसचिव- --- ना. [सं.] --- राजामहाराजालाई हँसाउन तथा मन प्रसन्न राख्न साथमा रहने ठट्‌यौलो व्यक्ति; विदूषक।
नर्मसुहृद्- --- ना. [सं.] --- पुरानो समयमा राजाको मनोविनोदका निमित्त साथसाथ रहने व्यक्ति; हँसाउने व्यक्ति; ठट्यौलो व्यक्ति; नर्मसचिव; विदूषक।
नर्मस्फोट- --- ना. [सं.] --- अलिअलि प्रकाश गरिएका भावबाट शृङ्गारको थोरै सूचना; संस्कृत नाटकमा वर्णित चार वृत्तिमध्ये कैशिकी वृत्तिको अङ्गविशेष।
नर्स- --- ना. [अङ् ] --- १. रोगीको स्याहारसुसार गर्ने काममा प्रशिक्षित र अस्पतालमा त्यसै कामका लागि नियुक्त स्त्री; रोगीको सुसारे; उपचारिका; परिचारिका। २. अर्काको बालबच्चाको हेरचाह गर्ने आइमाई; धाई।
नर्सरी- --- ना. [अङ्. ] --- १. ससाना बालबालिकाहरूलाई खेलाउने-सिकाउने धाई, शिक्षिका आदि भएको घर वा कोठा; बालकक्ष। २. बिरुवाहरू हुर्काउने ठाउँ।
नर्सिङ --- ना. --- नरसिंह; नरसिङ्गा।
नर्सिङ ट्वाक- --- ना. --- रक्सी; मदिरा (लाक्षणिक अर्थमा)।
नर्सिङ विष- --- ना. --- मान्छेलाई मार्ने विष; हलाहल विष।
नल- --- ना. [सं.] --- १. अनाज छुट्ट्याइएको धान, कोदो आदिको हरियो बोट। २. नर्कट। ३. नली; ढुङ्ग्रो। ४. कमलको डाँठ। ५. कुलो; ढल। ६. पुराणप्रसिद्ध निषध देशका राजा। ७. रामका सेनाको एक वानर। ८. पेटभित्रको पिसाब निस्कने नली। ९. पुरुषेन्द्रिय; लिङ्ग।
नलकूप --- ना. --- नली थिचेर पानी निकालिने कुवा वा धारा।
नलफल --- ना. --- पुरुषको अण्डकोषसहितको लिङ्ग; लिङ्गको फेदमा झुन्डिएको फल वा अण्डकोष।
नलिका- --- ना. --- १. सानो, पातलो नली; झिनो नली। २. महारङ्गी बुटी।
नलिनी- --- ना. [सं.] --- १. कमलिनी। २. धेरै कमल फुलेको तलाउ, कमलपोखरी।
नली- --- ना. [सं. नल] --- १. धातु, माटो आदिको पानी ल्याउने वा पठाउने हुँड; पाइप। २. पातलो ढुङ्ग्रो। ३. हुक्काको धुवाँ तान्ने खप्तरी, निगालो, सतिसाल आदिको लामो ढुङ्ग्रो।
नलीखुट्टे- --- वि. --- झिनो खुट्टा भएको; सुलीखुट्टे; सुइँखुट्टे।
नलीखुट्टो --- ना. --- खुट्टाको घुँडादेखि गोलीगाँठासम्मको अवयव।
नलीहाड- --- ना. --- नलीखुट्टाको हाड।
नलुको- --- ना. --- करवीरका आकारको पात हुने र पातमा तिलजस्तो थोप्ला परेको, आयुर्वेदमा शरीर दृढ राख्ने, फलाम पगाल्ने र पारोलाई बद्ध गराउने गुण बताइएको एक प्रकारको जङ्गली झार।
नलुवा- --- ना. [सं. नल+उवा] --- धान, कोदो आदि अन्नको हरियो बोट; नल; नरुवा।
नल्ठो --- ना. --- नलीखुट्टी।
नव- --- वि. [सं.] --- १. नयाँ, नौलो; नूतन। ना. २. आठ र एकको योगसङ्ख्या; नौ।
नव अरिस्टोटलवाद- --- ना. --- बिसौँ शताब्दीको तेस्रो दशकमा अमेरिकाको सिकागो विश्वविद्यालयका विद्वान्हरूबाट प्रतिपादित कुनै पनि सिद्धान्त निर्दोष नहुने र सबै सिद्धान्तमा केही न केही गुण हुने भएकाले विभिन्न समालोचनात्मक मान्यताबाट उपयोगी कुरा लिनुपर्छ भन्ने, एउटैमा भन्दा विभिन्न समालोचनात्मक पद्धतिमा विश्वास राख्ने मान्यता।
नव उपनिवेशवाद- --- ना. --- शक्तिशाली साना देशमाथि सोझै कब्जा नगरेर तिनको सम्पत्तिस्रोतमाथि कब्जा जमाई आर्थिक शोषण गर्ने र अप्रत्यक्ष रूपमा आफ्नो हैकममा राख्ने राजनीतिक प्रक्रिया।
नव उपनिवेशवादी- --- वि. --- नवउपनिवेशवादमा विश्वास राख्ने; नवउपनिवेशवादको अनुयायी।
नवकल्प- --- ना. --- विभिन्न कल्पहरूमध्ये आजभन्दा ६ करोड वर्षपहिले सुरु भएको, स्तनपायी जीव र मनुष्यको सृष्टि आरम्भ हुन थालेको कल्प वा युग।
नवकुमारी- --- ना. --- नवरात्रमा पूजा गरिने नौ कुमारी (कुमारिका, त्रिमूर्ति, कल्याणी, रोहिणी, काली, चण्डिका, शाम्भवी, दुर्गा र सुभद्रा)।
नवखण्ड- --- ना. --- पुराणमा वर्णन गरिएका भौगोलिक विभाजनका नौ खण्ड (भारत, इलावृत्त, किम्पुरुष, भद्र, केतुमाल, हरि, हिरण्य, रम्य र कुश)।
नवग्रह- --- ना. --- पूर्वीय ज्योतिषशास्त्रअनुसार शुभाशुभ फलका दाता मानिएका नौ ग्रह (सूर्य, चन्द्र, मङ्गल, बुध, बृहस्पति, शुक्र, शनि, राहु र केतु); पश्चिमी ज्योतिषीहरूले पत्ता लगाएअनुसार सूर्य, चन्द्र, मङ्गल, बुध, बृहस्पति, शुक्र, शनि, अरुण (युरेनस. र वरुण (नेप्चुन)।
नवछिद्र- --- ना. --- प्राणीका शरीरमा हुने दुई आँखा, दुई कान, नाकका दुई प्वाल, मुख, गुदद्वार र लिङ्ग वा योनि नौवटा द्वार।
नवजात- --- वि. --- भर्खर जन्मेको; नवोत्पन्न।
नवजातक- --- ना. --- जन्मदेखि सत्ताइस दिनसम्मको बालक।
नवजीवक- --- ना. --- भूगर्भशास्त्रका अनुसार जीवको अस्तित्व भएको तेस्रो विभाजन।
नवदुर्गा --- ना. --- नवरात्रमा पूजा गरिने दुगदिवीका 'दुर्गाकवच' मा वर्णित नौ रूप (शैलपुत्री, ब्रह्मचारिणी, चन्द्रघण्टा, कूष्माण्डा, स्कन्दमाता, कात्यायनी, कालरात्रि, महागौरी र सिद्धिदात्री)।
नवद्वार- --- ना. --- नवछिद्र।
नवधा- --- क्रि.वि. [सं.] --- १. नौ किसिमले, नौ प्रकारले। २. नौ भागमा; नौ हिस्सामा; नौ खण्डमा।
नवधातु- --- ना. [सं.] --- सुन, चाँदी, फलाम, सिसा, तामा, राँग, पारो, काँसो र चुम्बक- यी नौ प्रकारका धातु।
नवधाभक्ति- --- ना. [सं.] --- पुराणमा वर्णित नौ किसिमले गरिने वा नौ प्रकारका भक्ति- श्रवण, कीर्तन, स्मरण, पादसेवन, अर्चन, वन्दन, दास्य, सख्य र आत्मनिवेदन; नवभक्ति।
नवनिधि - --- ना. [ सं.] --- पद्य, महापद्य, शङ्ख; मकर; कच्छप, मुकुन्द, कुन्द, नील र खर्ब नाम गरेका, कुबेरका नौवटा ढुकुटी।
नवनी/नवनीत- --- ना. [सं.] --- दही वा दुध मथेर झिकिएको सार; काँचो वा नखारेको घिउ, ताजा मक्खन; नौनी।
नवपत्रिका- --- ना. [सं.] --- दसैंमा फूलपातीका दिन भित्र्याइने केरा, दारिम, धान, हलेदो, माने, कर्चुर, बेल, अशोक र जयन्ती नौ प्रकारका बोटका पात।
नवपाषाण- --- ना. [सं.] --- प्रागैतिहासिक पुरातत्त्वका अनुसार धातुयुग प्रारम्भ हुनुभन्दा पहिले र मध्यपाषाण युगभन्दा पछि प्रयोग गरिएका ढु‌ङ्गाका हतियार वा सामान।
नवपाषाण युग- --- ना. --- त्यस्तो हतियार प्रयोग गर्ने चलन भएको युग वा समय।
नवप्रसूता- --- वि. [सं.] --- भर्खरै बच्चा जन्माएकी; भखरै सुत्केरी भएकी; आली सुत्केरी।
नवभक्ति- --- ना. [सं.] --- हे. नवधाभक्ति।
नवम- --- वि. [सं.] --- गणना गर्दा नौको सङ्ख्यामा परेको; गन्तीमा नवौँ।
नवमल्लिका- --- ना. [सं.] --- १. चमेलीको फूल। २. नवमालिका।
नवमानववाद- --- ना. [सं.] --- १. मान्छेका प्राकृतिक, सहज र निम्न प्रवृत्तिलाई भन्दा आन्तरिक सङ्कल्प, आत्मसंयमजस्ता उच्चतम प्रवृत्तिलाई महत्त्व दिने र यी दुई प्रवृत्तिका द्वन्द्वमा उच्चतम प्रवृत्तिको महत्त्व प्रतिपादित हुनुपर्छ भन्ने साहित्यिक मान्यता।
नवमानववादी --- वि. --- नवमानववादमा विश्वास राख्ने; नवमानववादको अनुनायी।
नवमालिका --- ना. [सं.] --- १. चमेलीका जातको एक फूल; नवमल्लिका। २. नगण, जगण, भगण र यगण भएको एक छन्द।
नवमी- --- ना. [सं.] --- चान्द्रमासअनुसार शुक्ल तथा कृष्ण दुवै पक्षको नवौं तिथि, अष्टमीपछिको र दशमी पहिलेको तिथि।
नवयुवक- --- ना. [सं.] --- भर्खर युवा अवस्थामा प्रवेश गरेको पुरुष; भर्खर जवान भएको लोग्नेमान्छे; नौजवान।
नवयुवती- --- ना. [सं.] --- भर्खरैकी तरुनी; युवती स्त्री।
नवयुवराज- --- ना. [सं.] --- राजाका उत्तराधिकारीका रूपमा भर्खरै घोषित व्यक्ति; नयाँ युवराज; नवयुवराजाधिराज।
नवयुवराज्ञी- --- ना. [सं.] --- नवयुवराजकी पत्नी; युवरानी।
नवयुवा- --- ना. [सं.] --- नवयुवक; नौजवान।
नवयौवन- --- ना. [सं.] --- भर्खर सुरु भएको यौवन; भर्खर चढेको जवानी; नयाँ बैंस ।
नवयौवना- --- ना. --- भर्खर युवा अवस्थामा प्रवेश गरेकी स्त्री; तरुनी आइमाई; नवयुवती।
नवरत्न- --- ना. [सं.] --- १. नौ प्रकारका रत्न- मोती, पन्ना, माणिक, गोमेद, हीरा, मुगा, सुन, पद्मराग र नीर। २. विक्रमादित्यका सभाका नौजना पण्डित-धन्वन्तरी, क्षपणक, अमरसिंह, शङ्कु, वेतालभट्ट, घटखर्पर, कालिदास, बराहमिहिर र वररुचि। ३. अकबरका दरबारका नौ प्रसिद्ध व्यक्ति- भगवान्दास, मानसिंह, फैजी, अबुल फज्ल, अब्दुर्रहीम खानखाना, टोडरमल, अब्दुल कादिर् बदायुनी, वीरबल र तानसेन।
नवरस- --- ना. [सं.] --- १. संस्कृत साहित्यशास्त्रमा वर्णित र साहित्यप्रसिद्ध नौ रस (शृङ्गार, वीर, करुण, हास्य, रौद्र, भयानक, वीभत्स, अद्भुत र शान्त)। २. एक प्रसिद्ध आयुर्वेदिक रसादि औषधी।
नवरात्र/नवरात्रि/नवरात्री- --- ना. [सं.] --- नवदुर्गाको विशेष व्रत, पूजा, उत्सव आदिका साथ मनाइने, आश्विन शुक्ल परेवादेखि नवमीसम्मका शारदीय दुर्गा पूजाका नौ दिन र चैत्र शुक्ल परेवादेखि नवमीसम्मका वासन्ती दुर्गा पूजाका नौ दिन।
नव्य
नवलपरासी- --- ना. --- नेपालको पश्चिमाञ्चल विकासक्षेत्रभित्र पर्ने, भित्री मधेस र तराईसमेत भएको, लुम्बिनी अञ्चलको एक जिल्ला।
नववधू- --- ना. [सं.] --- भर्खरै बिहे गरी ल्याइएकी स्त्री; नवविवाहिता स्त्री; नयाँ दुलही।
नववर्ष- --- ना. [सं.] --- १. नयाँ वर्ष सुरु हुने दिन; संवत् फेरिने दिन; विक्रम संवत्अनुसार वैशाख एक गतेको दिन; इस्वी सन्का अनुसार जनवरी एक तारिखको दिन। २. नयाँ वर्ष।
नवशक्ति- --- ना. [सं.] --- प्रभा, माया, जाया, सूक्ष्मा, विशुद्धा, नन्दिनी, सुप्रभा, विजया र सर्वसिद्धिदा नामक नौ प्रकारका शक्ति।
नवश्राद्ध- --- ना. [सं.] --- मरेको एघारौं दिनमा गरिने श्राद्धकर्म।
नवसङ्गम- --- ना. [सं.] --- १. नयाँ मिलन। २. दुलहादुलहीको पहिलो मिलन; नयाँ पतिपत्नीका बिचमा भएको प्रथम समागम।
नवाँ/नवाङ- --- वि. [नव+आँ/आङ्] --- दुनोट पढ्दा नौ गुना बुझाउन भनिने शब्द; नौगुना; नौ दोबर (उदा.- नौ नवाङ एकासी आदि)।
नवान्न- --- ना. [सं.] --- खेतबारीबाट भर्खरै घरमा भित्र्याइएको अन्न; नयाँ अन्न।
नवाफ- --- ना. [नवाब] --- १. कुनै प्रदेशको शासनव्यवस्थाका निम्ति नियुक्त गरिएको मुगल बादशाहको प्रतिनिधि; नबाफ। २. धनी मुसलमानहरूलाई अङ्ग्रेज सरकारबाट मिल्ने गरेको एक खिताब। ३. धनवान् व्यक्ति। ४. बाबूसाहेब ठालु। वि. ५. रवाफका साथ बस्ने; ठाँटबाँटसित रहने।
नवाफी- --- ना. --- १. नवाफको पद वा काम; नवाफको जस्तो भड्किलो रहनसहन; अमिरी चाल; नबाफी। वि. २. नवाफको; नबाफसँग सम्बन्धित ।
नवार- --- वि. [सं. नवतर] --- १. नयाँ; ताजा। २. जवान; तरुनो।
नवाश्मयुग- --- ना. [सं.] --- भूगर्भशास्त्रका अनुसार हजार वर्षपहिले प्रारम्भ भई आजसम्म चल्दै आएको युग; आधुनिक युग वा आधुनिक मानवयुग; नव-जीवकभित्र पर्ने चतुर्थ खण्डको अन्तिम भागको युग।
नवाह- --- ना. [सं.] --- १. नौ दिन। २. नौ दिनमा समाप्त हुने रामायण; देवीभागवत, शिवपुराण आदिको पारायण।
नवीकरण- --- ना. [सं.] --- १. कुनै वस्तुलाई नयाँ बनाउने काम। २. अवधि सिद्धिसकेको कुनै कामकुरालाई वैध रूपबाट फेरि लागु गर्ने काम। ३. अवधि सकिएका मोटर, बन्दुक र ठेक्कापट्टा आदिका इजाजतपत्रलाई फेरि समय थप्ने काम। ४. नवीनीकरण।
नवीकृत- --- वि. [सं.] --- नयाँ गरिएको; नयाँ बनाइएको; नूतन।
नवीन- --- वि. [सं.] --- भर्खरैको; हालसालैको; नयाँ; नौलो; नूतन।
नवीनीकरण- --- ना. [सं.] --- नवीकरण।
नवोढा- --- ना. [सं.] --- १. नववधू । २. लज्जा वा भयले युक्त नवविवाहिता स्त्री। ३. यौवन चढेकी तर लज्जा वा भयले गर्दा नायकका नजिक नजाने मुग्धा स्त्री वा नायिका।
नवोदित- --- वि. [सं.] --- १. भर्खर उदाएको; नयाँ उदाएको। २. भर्खर माथि उठेको। ३. भर्खर उन्नति प्रगति गरेको।
नवोदीयमान- --- वि. [सं.] --- १. भर्खर उदाउन लागेको; नयाँ उदाउन लागेको। २. भर्खर उन्नतिप्रगति गर्न लागेको।
नव्य- --- वि. [सं.] --- १. नवीन; नयाँ; ताजा। २. कसैका सामु नमन गर्न उचित; स्तुत्य; प्रशंस्य।
```
-------------------

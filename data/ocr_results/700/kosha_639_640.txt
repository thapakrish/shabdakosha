-------------------
```
दुख्नु- --- अ.क्रि. [> सं. दुःख, दुख+नु] --- १. शारीरिक वा मानसिक पीडा हुनु; कष्ट हुनु; दुःख हुनु। २. जरो, शूल आदिले पीडित हुनु; बिरामी पर्नु; थलिनु। ३. घाउ, खटिरा आदि डहनु।
दुख- --- ना. [सं. दुःख] --- दुःख, दुक्ख।
दुखजिलो/जिउलो- --- ना. --- दुःखसँग मात्र वा जसोतसो गरेर जीवन धानिने व्यवहार वा काम; कष्टपूर्वकको निर्वाह।
दुखपिराउ- --- ना. --- १. दुःखपीडा; पिरपिराउ। २. रोगव्याध।
दुखबिराम- --- ना. --- रोगव्याध।
दुखमनाउ- --- ना. --- असन्तोष जाहेर गर्न दुःख मान्ने काम; कष्टको जनाउ।
दुखसान्ती- --- ना. --- १. काम गरेअनुसार दिइने, पाइने केही वेतन वा स्वल्प पारिश्रमिक । क्रि.वि. २. मिहिनेत गरेअनुसार; दुःख गरेमुताबिक ।
दुखसास्ती- --- ना. --- १. कुनै काम गर्दा दुःख गरेबापत दिइने, पाइने वा हुने लाभ; त्यस्तो पारिश्रमिक वा ज्याला। २. दुःख गरेअनुसारको धेरथोर आय; दुःखसान्ती। ३. दुःख र शासना।
दुखाइ- --- ना. [√ दुख् (+आइ)] --- १. दुख्ने भाव, क्रिया वा प्रक्रिया। [दुखाउ+आइ] २. दुखाउने भाव क्रिया वा प्रक्रिया।
दुखाइनु- --- क.क्रि. --- यातना दिइनु, दुख्ने गराइनु।
दुख पिराइ- --- ना. --- दुःख र पीडा; दुखपिराउ।
दुखाउनु- --- स.क्रि. --- दुख्ने गराउनु; कष्ट दिनु; पीडित गराउनु; असन्तुष्ट पार्नु।
दुखिनी- --- वि. [सं.] --- दुःखमा परेकी; दुःख पाएकी; दुःखी (स्त्री)।
दुखिया- --- वि. [दुःख+इया] --- निर्धन; दुःखी।
दुखी- --- वि. [सं. दुःखी] --- दुःख पाएको; दुःखी।
दुखीदाखी- --- वि. --- दुःखमा परेको; दुःखी; दरिद्र।
दुखेसो- --- ना. [दुख+एसो] --- १. दुःखी जिन्दगी वा कष्टप्रद जीवन; दुखजिलो; दुखजिउलो। २. सुखदुःखका कुराकानी; गन्थन।
दुख्याहा- --- वि. [दुख+याहा] --- १. जीवननिर्वाह गर्न गाह्रो परेको; दुखजिलो गरेर जीवन बिताउने। २. दुःख पाएको वा दुःख पाउने; दुःखी।
दुदु- --- ना. --- १. दुध (बालबोलीमा)। २. साना र लाम्चा पात हुने, अचार खान प्रयोग गरिने एक प्रकारको साग।
दुगुन- --- वि. [सं. द्विगुण] --- १. गानबजानमा आरम्भिक लयभन्दा दोबर गति हुने स्थायी लय। २. दुगुना; दुना।
दुगुना- --- वि. [दुई+गुना] --- दुईले गुणा गरिएको; दुई गुना; दोबर।
दुदेलो- --- ना. --- सधैं हरियो रही हिउँदमा पनि पात नझर्ने, हरियै फूल फुल्ने र पहेँलो वा रातो फल लाग्ने भित्र काठ पसेको एक प्रकारको लहरो; दुधे लहरो।
दुगुर्नु- --- अ.क्रि. [सं. द्रुत गति+नु] --- १. हतारहतार गर्दै दौडनु; छिटो छिटो हिँड्नु; कुद्नु। २. दौडने काममा भाग लिनु । ३. भाग्नु।
दुगुराइ- --- ना. --- दुगुर्ने भाव, क्रिया वा प्रक्रिया।
दुगुराइनु- --- क.क्रि. --- दौडाइनु; कुदाइनु।
दुगुराउनु- --- प्रे.क्रि. --- १. दुगुर्न लाउनु, कुदाउनु। २. भगाउनु।
दुगुरादुगुर- --- ना. --- १. सामूहिक दुगुराइ, दगुरादगुर। २.आपत् परेको बेला सामूहिक रूपले दौडने र भाग्ने काम।
दुगुरिनु- --- क.क्रि. --- हतार हतार गरेर कुदिनु; दौडिनु।
दुग्ध- --- ना. [सं.] --- १. दुध; ओलिन। वि. २. दुहेको।
दुग्धफेनी- --- ना. --- गोठाले साग।
दुधकटुवा- --- वि. --- आमाको दुध पर्याप्त समयसम्म खान नपाएको; कारणवश दुध खानबाट वञ्चित भएको (बालक)।
दुधकमल- --- ना. --- दुध जस्तै सेतो हुने र रुखमा फुल्ने एक थरी फूल।
दुग्ध व्यवसाय- --- ना. --- दुधको बिक्री, वितरणको कारोबारसम्बन्धी पेसा; दुधको व्यवसाय।
दुग्धशाला- --- ना. --- प्रशोधन गरी ग्राहकहरूमा वितरण गर्नाका निम्ति जम्मा गरिने दुधको भण्डार; डेयरी।
दुग्धशूल- --- ना. --- स्तन वा थुनको मुन्टो दुख्ने एक रोग, थुनेलो।
दुग्ध समुद्र- --- ना. --- पुराणप्रसिद्ध सप्तसागरमध्ये एक; क्षीरसागर।
दुग्धसार- --- ना. --- दुधबाट सारका रूपमा निस्कने तत्त्व; नौनी; मक्खन।
दुग्धिका- --- ना. --- दुधे झार।
दुग्धी- --- वि. १. दुध भएको; दुधले युक्त। ना. २. दुधे घाँस।
दुङदुङ- --- क्रि.वि. [अ.मू. दुङ्+अ (द्वि.)] --- १. खुट्टा बजारेर हिँड्दा शब्द आउने गरी। २. लाठी वा मुड्कीले बेसरी ठटाउने किसिमले। ३. त्यसरी हान्दा शब्द आउने गरी। ४. बन्दुक, तोप, कार्तुस आदि पड्कँदा आवाज आउने गरी। ५. एकदमै लड्ने, पल्टिने वा बज्रिने गर्दा आवाज आउने चालसँग।
दुङदुङती/दुङदुङी- --- कि.वि. --- अझै दुङदुङ हुने गरी।
दुङदुडे- --- ना. [सं. दुदुम] --- लसुनका जस्तै चेप्टा तर निकै साना पात हुने र त्यस्तै केही हल्का बास्ना आउने मसलाका रूपमा प्रयोग गरिने, लेकमा हुने एक प्रकारको झार।
दुच्छर --- वि. [सं. दुश्चर] --- १. दुष्ट स्वभाव भएको; खराब। २. मुखको छुच्चो; मुखाले; दुर्मुखा ।
दुच्छरपन/पना- --- ना. --- दुच्छर हुनाको स्वभाव वा अवस्था; तह नलाग्ने चाल; दुष्ट स्वभाव वा बानी।
दुण्डुक- --- ना. [सं.] --- धेरैजसो पानीमा बस्ने र विष नलाग्ने एक जातको सर्प; पानीसाँप ।
दुतिय- --- वि. [सं. द्वितीय] --- दोस्रो।
दुतिया- --- ना. [सं. द्वितीया] --- शुक्लपक्ष वा कृष्णपक्षको दोस्रो तिथि; द्वितीया।
दुत्कार- --- ना. [सं.] --- कसैलाई उपेक्षाका साथ परपर भगाउन खोज्ने काम; तिरस्कार; फट्कार।
दुद- --- ना. [सं. दुग्ध] --- १. आइमाईको स्तन। २. दुग्ध; दुध।
दुदु- --- ना. --- १. दुध (बालबोलीमा)। २. साना र लाम्चा पात हुने, अचार खान प्रयोग गरिने एक प्रकारको साग।
दुगुन- --- वि. [सं. द्विगुण] --- १. गानबजानमा आरम्भिक लयभन्दा दोबर गति हुने स्थायी लय। २. दुगुना; दुना।
दुगुना- --- वि. [दुई+गुना] --- दुईले गुणा गरिएको; दुई गुना; दोबर।
दुदेलो- --- ना. --- सधैं हरियो रही हिउँदमा पनि पात नझर्ने, हरियै फूल फुल्ने र पहेँलो वा रातो फल लाग्ने भित्र काठ पसेको एक प्रकारको लहरो; दुधे लहरो।
दुध- --- ना. [सं. दुग्ध] --- १. स्तनपायी प्राणीका स्त्रीजातिका स्तनबाट बच्चालाई खुवाउन निस्कने सेतो वा हल्का पहेंलो रङको पौष्टिक तरल पदार्थ; दुग्ध; ओलन; दुध। २. स्त्रीजातिका छातीमा हुने दुई मांसपिण्ड; कुच; स्तन। ३. पुरुषजातिका त्यस्तै अवयव। ४. बस्तुभाउको दुध रहने फाँचो; कल्चौंडो; त्यस फाँचोबाट आउने सेतो तरल पदार्थ। ५. फलफूल र रुखपातबाट आउने सेतो तरल पदार्थ; चोप।
दुधकोसी- --- ना. --- नेपालको पूर्वोत्तर भेगमा पर्ने महालङ्गुर हिमालयबाट निस्की सुनकोसीमा मिल्ने एक नदी; सप्तकोसीमध्ये एक।
दुधखुवा- --- ना. --- नौनी झिकिसकेपछि फटाएर बनाइएको दुधको पदार्थ; छुर्पी; दुर्खा।
दुधगन्धक- --- ना. --- सेतो रङको गन्धक।
दुधगाभो- --- ना. --- एकदमै सेतो गुभा हुने एक प्रकारको गाभो।
दुधदानी- --- ना. --- दुधको मुन्टाको आकारको प्लास्टिक वा सिसीको एकापट्टि मुन्टो लगाई बालकलाई दुध खुवाउने भाँडो।
दुधपोखरी- --- ना. --- नेपालको मध्यपश्चिम भागको चेपे नदीको शिरमा पर्ने जनैपूर्णिमाका दिन मेला लाग्ने एक तीर्थ; दुधकुण्ड।
दुधबरी- --- ना. --- दुधबाट बनाइने, डल्ला भएको एक प्रकारको रसदार मिठाई।
दुधमुखा/मुखे- --- वि. --- आमाको दुध खाँदै गरेको; दुध नछुटेको; दुधे (बालक)।
दुधराज- --- ना. --- १. रोपेको नब्बेदेखि सय दिनका बिचमा पाक्ने, एकदमै सेतो चामल हुने एक जातको धान। २. टाउको कालो, शरीर सेतो र कल्कीजस्तो लामो पुच्छर हुने एक जातको चरो।
दुधलिङ्ग- --- ना. --- एउटै दुध खाने आमाका दिदीबहिनीपट्टिका सन्तान; भान्जाभान्जी।
दुधारो- --- ना. --- १. दुध दुहुने ढुङ्ग्रो; गबुवा; ढुङ्ग्रो; दुधेरो। २. दुधको धारो।
दुधालु- --- वि. [सं. दुग्धालु] --- १. प्रशस्त दुध दिने; दुध दिने सन्तानको । २. दुध आउने।
दुधिलो- --- वि. [दुध+इलो] --- १. दुध भएको; दुध आउने। ना. २. डुम्रीका जस्तै पात र कलिला हाँगा हुने, पात भाँच्दा चोप आउने वस्तुलाई डाले घाँस खुवाइने एक बोट। ३. दुध आउने एक प्रकारको झार; दुधे।
दुधे आन्द्रो- --- ना. --- खाएको दुध पाकस्थलीमा जाने आन्द्रो; ज्यादै नाजुक र कोमल आन्द्रो।
दुधे ओठ- --- ना. --- कलिलो, नरम ओठ।
दुधे कर्कलो- --- ना. --- हरियो, पहेँलो पात र नरम सेता डाँठ हुने, नकोक्याउने एक जातको कर्कलो।
दुधे खरी- --- ना. --- दुधजत्तिकै सेतो हुने एक जातको खरी ढुङ्गो।
दुधे गाला- --- ना. --- आमा वा धाईआमाको दुध चुसेर पुट्ट मोटाएको गाला; कलिलो गाला।
दुधे घाँस- --- ना. --- दुधे; दुग्धी।
दुधे च्याउ- --- ना. --- प्रायः रुखमा उम्रिने पहेँलो र फुस्रो रङको खान हुने एक जातको च्याउ।
दुधे झार- --- ना. --- १. वरिपरि करौतीको जस्तो धार भएका खस्रा पात हुने, सेता गुच्छाकार फूल फुल्ने, हरिया रङका मसिना फल फल्ने, डाँख्ला र पात चुहिँदा दुध आउने एक जातको झार; भुइँदुधिलो; दुधे। २. पीपलका जस्ता मसिना पात र चिल्ला डाँठ हुने, राता, सेता फूल फुल्ने, नालुका जस्ता दाना लाग्ने र चुहिँदा दुध आउने एक बर्खे झार; तितेझार।
दुधे पिँडालु- --- ना. --- काँचै खाँदा पनि नकोक्याउने एक जातको पिँडालु।
दुधे बालक- --- ना. --- आमाको दुध चुस्ने अवस्थाको बालक।
दुधे बिराली- --- ना. --- बिदारी कन्दका जातको, चोप निस्कने एक प्रकारको लहरो; त्यस्तै लहराको कन्द; बिदारीकन्द।
दुधे भाइ- --- आफूलाई दुध खुवाउने धाईको छोरो; बुबूको छोरो; दुधका नाताको भाइ।
दुधे मरुई- --- ना. --- लाम्चा आकारका ठुलठुला पात हुने, सेतो फूल फुल्ने र दुध निस्कने, लाम्चा फल लाग्ने एक लहरो; सोही लहराको फल; मोरट।
दुधे लहरो- --- ना. --- लाम्चा, हरिया पात हुने सेता जातको फूल फुल्ने, दुध निस्कने, आयुर्वेदअनुसार कुष्ठ, जरो, प्रदर आदि रोगमा हित गर्ने, कालो र सेतो दुई भेद भएको, एक जातको लहरो; त्यसैको फल।
दुधे- --- वि. [दुध+ए] --- १. दुधसम्बन्धी; दुधबाट तयार भएको; दुधजस्तो। २. दुध खाने; दुधमुखे (बालक)। ना. ३. सेल पकाउँदा मोटो पार्न पिठोमा रस मिसाइने एक थरी बोट। ४. दुध आउने रुख। ५. फापरका जस्तै तर तीन खण्डमा छुट्टिने दाना लाग्ने, बाटुला पात हुने, पात र डाँख्ला भाँच्दा दुध निस्कने, बस्तुले घाँस खाने एक झार; भुइँदुधिलो।
दुधेरो- --- ना. [दुध+एरो] --- गाईभैंसी दुहुने काठ वा धातुको भाँडो; ढुङ्ग्रो; गबुवा।
दुधेलो- --- वि. [दुध एलो] --- दुधिलो।
दुन- --- ना. [√ दुनु] --- चारैतिर पहाडले घेरिएको वा दुई पर्वतका माझको समतल बेसी; उपत्यका।
दुना- --- वि. [√ दुगुना] --- १. कुनै मूल सङ्ख्याको दुगुना; दोबर। ना. २. दोबर, तेबर, चौबर आदिको हिसाब गर्ने गणितीय विधि; दुनोट।
दुनाइ- --- ना. --- दुनोट ।
दुनिनु- --- अ.क्रि. --- १. दुगुना हुनु; दोब्बर हुनु वा डब्लिनु। २. पसाङ्ङ्गिनु; बाङ्गिनु। ३. दोहोरो हुनु, दोब्रिनु।
दुनियाँ गुठी- --- ना. --- सर्वसाधारण व्यक्तिले धार्मिक कार्य वा समाजसेवाका निम्ति छुट्ट्याएको चलअचल सम्पत्ति (जग्गा जमिन, घर, सुन चाँदी इ.)।
दुनियाँ- --- ना. [अ. दुनिया] --- १. सर्वसाधारण जनसमुदाय; जनता; रैती; प्रजा। २. संसार; जगत्; विश्व।
दुनियाँ भाँडा- --- वि. --- सोझासाझा जनतालाई कुरा लगाएर भाँडभैलो गराउने खालको; दुनियाँलाई बिथोल्ने।
दुनियाँदार- --- ना. --- १. जनता; प्रजागण; रैती। २. जागिर नभएको व्यक्ति; गैरजागिरदार।
दुनियाँदारी- --- ना. --- १. दुनियाँदार हुनाको भाव वा अवस्था। २. सांसारिक चालचलन; लोकव्यवहार।
दुनु- --- ना. [सं. द्रोण] --- दुइटा पात दोब्याएर बाँसका सिन्काले खुटी कचौराजस्तो बनाइएको भाँडो; पातको कचौरा।
दुनेलो- --- ना. [दुनु+एलो] --- बाँसको गबुवा।
दुनोट- --- ना. [दुना ओट] --- कुनै सङ्ख्यालाई एक, दुई, तीन आदि क्रमले गुणन गरेको राशिहरूको सिलसिला वा शृङ्खला; दुनाइ; पहाडा।
दुन्दुभ/दुन्दुभि- --- ना. [सं.] --- १. ठुलो दमाहा; नगरा। २. रामायणमा प्रसिद्ध एक राक्षस।
```
-------------------

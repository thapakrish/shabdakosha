-------------------
```
दुर्घटना- --- ना. [सं.] --- १. कुनै व्यक्ति वा वस्तुको हानि वा क्षति हुने आकस्मिक घटना; अपर्कट आइपरेको कष्टपूर्ण वा अशुभ घटना। २.हानिनोक्सानी; क्षति; नाश; मृत्यु।
दुर्घटनाग्रस्त --- वि. --- दुर्घटनामा परेको; आकस्मिक घटनामा परेर नष्टभ्रष्ट भएको; दुर्घटित ।
दुर्घटित- --- वि. [सं.] --- १. दुर्घटनामा परेको; दुर्घटनाग्रस्त। २. अप्रत्याशित रूपमा वा नराम्रोसँग घटित हुन गएको।
दुर्घात- --- ना. [सं.] --- १. मरणान्त हुने गरी लागेको ठक्कर; आघात। २. खुबसित भएको चुटाइ वा पिटाइ।
दुर्द्ध- --- वि. [सं. दुश्चर > दुच्छर + ए] --- १. दुहुँदा लात्ती र सिङ चलाउने र दुध दुहुन नदिने (गाई; लताहा पशु।) २. दुष्ट स्वभावको; दुर्जन। ३. दुर्वचन बोल्ने; पचमुखा; मुखाले।
दुछ्र्याइँ- --- ना. --- दुर्द्ध हुनाको भाव, क्रिया वा स्वभाव; दुस्ट्याइँ।
दुर्जन- --- वि. [सं.] --- १. अर्काको हानिनोक्सानी वा अकीर्ति र अपकार गर्ने स्वभाव भएको; अरूलाई दुःख दिने; बदमास; दुष्ट। ना. २. दुष्ट व्यक्ति; खराब मान्छे।
दुर्जनता - --- ना. --- दुर्जन हुनाको भाव वा अवस्था।
दुर्जय- --- वि. [सं.] --- जित्न ज्यादै गाह्रो पर्ने; जित्न नसकिने।
दुर्जेय- --- वि. [सं.] --- सजिलोसित जान्न वा बुझ्न नसकिने; मुस्किलले मात्र जानिने; दुर्बोध।
दुर्दम- --- वि. [सं.] --- १. मुस्किलले मात्र दमन वा वश गर्न सकिने। २. प्रबल; प्रचण्ड।
दुर्दमन - --- ना. --- १. मुस्किलसँग गरिने दमन; कठिनसित गरिने नियन्त्रण। वि. २. दुर्दम; दुर्दमनीय।
दुर्दमनीय- --- वि. --- मुस्किलले मात्र दमन गर्न वा वशमा ल्याउन सकिने; दुर्दम ।
दुर्दम्य - --- वि. --- सजिलो उपायले दमन गर्न नसकिने; दुर्दमन।
दुर्दशा- --- ना. [सं.] --- आपत्विपत् परेको अवस्था; खराब हालत; दुर्गति।
दुर्दिन- --- ना. [सं.] --- १. खराब वा नराम्रो दिन; दशा लागेको दिन। २. बादल लागेको दिन; धुम्म परेको दिन। ३. झरीबादल; वर्षा। ४. विपत्काल; आपत्तिको समय।
दुर्दुर- --- वि.बो. --- हे. दुरदुर ।
दुर्दृष्टि- --- ना. [सं.] --- १. खराब दृष्टि; नराम्रो हेराइ। २. कुभलो चिताउने काम।
दुर्दैव- --- ना. [सं.] --- १. दुर्भाग्य; अभाग्य। २. खराब दिन; कुबेला।
दुर्धर्ष- --- वि. [सं.] --- १. सजिलैसित वशमा गर्न नसकिने; दुर्जेय।
दुर्नाम- --- ना. [सं.] --- १. नराम्रो हिसाबले चलेको नाम; कुख्याति; अपवाद; बदनामी। वि. २. खराब नाम भएको; बदनाम।
दुर्नामी - --- वि. --- दुर्नाम भएको; कुख्यात; बदनाम।
दुर्निग्रह- --- वि. [सं.] --- दुःखले मात्र वशमा ल्याउन सकिने; सजिलैसँग वशमा ल्याउन नसकिने; अदम्य।
दुर्निमित्त- --- ना. [सं.] --- कुलक्षणको पूर्वसङ्केत; अलच्छिन; अपशकुन।
दुर्निवार/दुर्निवार्य - --- वि. [सं.] --- १. सजिलै हटाउन नसकिने। २. नभई नछाड्ने; अवश्यम्भावी।
दुर्नीति- --- ना. [सं.] --- १. निन्दनीय तथा खराब नीति; कुनीति। २. नीतिविरुद्ध आचरण; अनाचार।
दुर्बच्चा --- ना. --- एक प्रकारको नेपाली गहना।
दुर्बल- --- वि. [सं.] --- १. बल नभएको; निर्धा; शक्तिहीन; कमजोर। २. दुब्लो पातलो; ख्याउटे; सिकुटे। ३. शिथिल; गलेको।
दुर्बलता- --- ना. --- दुर्बल हुनाको भाव वा अवस्था।
दुर्बुद्धि- --- वि. [सं.] --- १. खराब वा हीनबुद्धि भएको; बुद्धि बिग्रेको; बुद्धि नभएको; हीनबुद्धि। ना. २. नराम्रो बुद्धि; कुबुद्धि, कुमति।
दुर्बोध- --- वि. [सं.] --- सजिलोसँग बुझ्न नसकिने; दुर्जेय; कठिन।
दुर्भागिनी- --- वि. [दुर्भागी+इनी] --- भाग्य बिग्रेकी; अभागिनी।
दुर्भागी- --- वि. [सं. दुर्भग] --- भाग्य बिग्रेको; उल्टो र आपको परिस्थितिमा परेको; अभागी; कर्मखोटी।
दुर्भाग्य- --- ना. [सं.] --- नराम्रो भाग्य; प्रतिकूल भाग्य वा स्थिति; दुःखी कर्म।
दुर्भाव/दुर्भावना- --- ना. [सं.] --- १. नराम्रो भाव; खराब भावना। २. तुच्छ विचार; नराम्रो सोचाइ।
दुर्भाव्य- --- वि. --- मनले छिटै चिताउन वा कल्पना गर्न नसकिने।
दुर्भिक्ष- --- ना. [सं.] --- कथ्य. दुर्भिच्छे। खाद्य वस्तुको अभाव वा सङ्कट; अकाल; अनिकाल।
दुर्भेद्य- --- वि. [सं.] --- १. सजिलै छिचोल्न, छेड्न, फोर्न वा भेन कठिन पर्ने। २. सजिलै पार पाउन नसकिने। ३. बलियो; मजबुत; दृढ।
दुर्मति- --- ना. [सं.] --- १. खराब बुद्धि; दुर्बुद्धि। २. साठी संत्सरमध्ये एक। वि. ३. खराब बुद्धि भएको; हीनबुद्धि। ४. स्वाँठ; मूर्ख।
दुर्मना- --- वि. [सं.] --- १. कालो मनपेट भएको; कपटी। २. दिक्दारीले मन सताएको; खिन्न; उदास।
दुर्मन्त्रणा - --- ना. [सं.] --- अर्काको हानि, नोक्सानी गर्ने सल्लाह; खराब सल्लाह।
दुर्मरण- --- ना. [सं.] --- दुर्घटनाबाट हुने मृत्यु; अकालमै भएको मृत्यु।
दुर्मल्लिका- --- ना. [सं.] --- रूपकका विभिन्न भेदमध्ये प्रधान; चार अङ्कमा लेखिएको एक रूपक।
दुर्मुख- --- वि. [सं.] --- १. नराम्रो अनुहार भएको; कुरूप। २. मनमा बिझने कुरा बोल्ने; बझौटे; मुखाले; चोथाले। ना. ३ साठी संवत्सरमध्ये एक। ४. गुप्तचर; जासुस ।
दुर्मुखा- --- वि. --- १. नराम्रो बोलीबचन भएको; कुवाच्य बोल्ने। २. मुखाले; पचमुखा। ३. झगडालु। ४. नराम्रो अनुहारको; कुरूपा।
दुर्मुहूर्त- --- ना. [सं.] --- अशुभ मुहूर्त वा खराब बेला; कुसाइत।
दुर्मेधा- --- वि. [सं.] --- बुद्धि नभएको; मूर्ख; मन्दबुद्धि।
दुर्यश- --- ना. [सं.] --- दुर्नाम; अपजस; बदनामी; दुष्कीर्ति।
दुर्योग- --- ना. [सं.] --- राम्रो लक्षण नभएको योग; खराब योग; कुसाइत।
दुर्योधन- --- वि. [सं.] --- १. ठुलठुला युद्धमा पनि धैर्य तथा साहससाथ लड्ने। २. अजेय। ना. ३. महाभारतप्रसिद्ध तथा महाभारतकै युद्धमा मारिने कुरुवंशीय एक राजा एवं धृतराष्ट्रका जेठा छोरा।
दुर्लक्ष्य- --- वि. [सं.] --- १. मुस्किलले मात्र देखिने; बलैले ठम्याइने; प्रायः अदृश्य। ना. २. नजाती तथा नराम्रो लक्ष्य वा उद्देश्य; कुनियत।
दुर्लङ्घय- --- वि. [सं.] --- मुस्किलले मात्र लङ्घन वा अतिक्रमण गर्न सकिने; सजिलैसँग नाघ्न नसकिने; अलङ्घय।
दुर्लभ मुद्रा- --- ना. --- प्राप्त गर्न गाह्रो पर्ने बहुमूल्य मुद्रा; अप्राप्य मुद्रा।
दुर्लभ- --- वि. [सं.] --- सजिलैसित नपाइने; सितिमिति पाउन नसकिने; दुष्प्राप्य (वस्तु, मुद्रा, ग्रन्थ इ.)।
दुर्वचन- --- ना. [सं.] --- १. मनमा च्वास्स बिभने बोली वा वचन; कटुवचन। २. सराप; गाली।
दुर्वर्ण- --- ना. [सं.] --- १. खराब वा नराम्रो अक्षर। २. चाँदी। वि. ३. श्वेतकुष्ठ भएको। ४. खराब रङ्गरोगनको।
दुर्वह- --- वि. [सं.] --- १. बोक्न मुस्किल पर्ने; ज्यादै गह्रौँ। २. सहन नसकिने; असह्य; दुःसह।
दुर्वाच्य - --- वि. [सं.] --- १. मुखबाट उच्चारण गर्न नहुने; बोल्न नहुने; कुवाच्य। २. निष्ठुर; कठोर। ना. ३. खराब बोली; दुर्वचन। ४. सराप; गाली।
दुर्वात - --- ना. [सं.] --- चिसो आदिको कारणबाट वात कुपित भएर उत्पन्न हुने एक प्रकारको रोग; आङअठिङ्‌ङ्गर र शरीरका जोर्नीमा पीडा गराउने खराब बाथरोग।
दुर्वासना - --- ना. [सं.] --- १. मानसिक कुवासना; नराम्रो मनोभावना; मनको खराब प्रवृत्ति; खराब वासना। २. मनमा गडेर बसेको, विषयभोगसम्बन्धी संस्कार; कुसंस्कार । ३. पूर्ण नहुने मनको इच्छा।
दुर्वासा- --- ना. [सं.] --- १. पुराणप्रसिद्ध क्रोधी स्वभावका एक ऋषि। वि. २. अत्यन्त रिसाउने स्वभाव भएको; रिसाहा।
दुर्विनीत- --- वि. [ सं.] --- १. विनय नभएको; नम्रता नभएको; अविनीत। २. जिद्दीवाल; हठी।
दुर्विपाक- --- ना. [सं.] --- १. खराब परिणाम; कुपरिणाम; दुष्परिणाम। २. खराब संयोग; नचिताएको काम। ३. दुर्भाग्य।
दुर्वृत्त- --- वि. [सं.] --- १. नराम्रो चालचलन भएको; दुराचारी; दुश्चरित्र। ना. २. निन्दनीय चालचलन; खराब आचरण।
दुर्वृत्त सूची- --- ना. --- १. कानुनी रूपले बात लागेका व्यक्तिको वा अनैतिक कार्य गरेबापत सुरक्षाका दृष्टिले तयार गरिएको नामको सूची; कुख्यातहरूको नामावली। २. सजाय पाएका अपराधीहरूको नाम, सजाय भोगेको समय आदि उल्लेख गरिएको सूची।
दुवृत्ति- --- १. ना. [सं.] --- खराब वृत्ति वा पेसा; नराम्रो वा अनैतिक आचरण। २. कपटपूर्ण व्यवहार; धोका; छल।
दुर्वृष्टि- --- ना. [सं.] --- अनावृष्टि; अकाल; सुक्खा।
दुर्व्यवस्था- --- ना. [सं.] --- खराब वा नराम्रो व्यवस्था; कुप्रबन्ध; अवस्था।
दुर्व्यवहार- --- ना. [सं.] --- १. खराब चालचलन; अनुचित तथा अभद्र व्यवहार। २. नराम्रो कुराकानी।
दुर्व्यसन- --- ना. [सं.] --- १. सामाजिक दृष्टिले नराम्रो मानिएको आदत; नराम्रो आनीबानी; कुलत। २. मदिरा, मद्य, जुवा आदिमा लगातार प्रवृत्त हुने बानी।
दुर्व्यसनी- --- वि. --- दुर्व्यसनमा लागेको; कुलतमा परेको।
दुर्हद/दुहृदय- --- वि. [सं.] --- १. खोटो वा खराब हृदय भएको; कुटिल स्वभावको; कपटी; दुष्टात्मा; दुरात्मा। ना. २. विरोधी वा शत्रु।
दुलहा- --- ना. [सं. दुर्लभ] --- १. भर्खरै बिहे भएको वा छिटै बिहे हुने वर; बेहुलो; दुलाहा। २. पति; लोग्ने; पोइ।
दुलहाजी- --- ना. --- १. सम्पन्न व्यक्तिहरूले आफ्नी छोरी बिहा गरी दिनलाई टाढाबाट झकाएको वर; डोला; डोलाजी। २. घरज्वाइँ।
दुलही --- ना. --- १. कन्यादानका निम्ति विधिपूर्वक मण्डपमा ल्याइएकी कन्या; बेहुली। २. भाइ, छोरा, भतिजा आदिकी पत्नी; बुहारी। ३. श्रीमती; स्वास्नी; जहान।
दुलहो --- ना. --- दुलहा।
दुलान- --- ना. [√ दुरान] --- १. दुलही भित्र्याएपछि भेलिपल्टपर्सिपल्ट वा सोह्र दिनभित्र कुनै दिन दुलही दुलाहाका साथ माइत जाने काम; सोह्रदिने साइत। २. नयाँ दुलही (विवाहमा मात्र सीमित)।
दुलाल घाट- --- ना. --- काभ्रे र सिन्धु जिल्लाको बिचमा सुनकोसी र इन्द्रावतीको सङ्गम भएको ठाउँ; दोलालघाट।
दुलाल- --- ना. [सं. दोलयन्] --- १. यताउति हल्लने वा झुल्ने काम; घुमाइ। २. एक प्रकारको चम्पा फूल। ३. नेपालीहरूको एक थर।
दुलालेश्वर- --- ना. --- सोही ठाउँमा रहेका प्रतिवर्ष माघे सङ्क्रान्तिका दिन ठुलो मेला लाग्ने महादेव।
दुलो- --- ना. [सं. द्वार] --- १. कुनै ठाउँमा परेको छिद्र; काठ, बाँस आदि कुनै पनि वस्तुमा परेको टोड्को; प्वाल। २. पहाड वा कुनै भागमा परेको, मानिस पस्न सक्ने प्वाल; सुरुङ; गुफा। ३. भड्खारो; डौंडारो।
दुवन्नी- --- ना. [दुई+आना+ई] --- दुई आनाको समुदाय; दुअन्नी।
दुवा- --- ना. [दुई+उवा] --- १. तास, गन्जिफा आदि खेलका साधनको दुई फुट्टी भएको पत्ती वा चक्की; दुक्की। २. पासा, पच्चिस आदिका खेलमा दुई पोटको दाउ।
दुवाल- --- ना. --- १. तेल हाल्ने काठको ठुलो भाँडो; गरियो। २. नेवार जातिको एक थर।
दुवाली/दुवालो- --- ना. [दुवाल+ई/ओ] --- १. एकोहोऱ्याई साँधुऱ्याएको खोलाको मुहानमा माछा अल्झाउन थापिने एक प्रकारको पासो; ठुलो खालको ढडिया। २. माछा मार्न वा जाल थाप्न बनाइएको खोलाको साँघुरो मुहानमा गाडिने छेका वा बार।
दुवै- --- क्रि.वि. [दुई+ऐ] --- १. दुइटा नै; दुईवटै; दुइटा मात्र। वि. २. गन्तीका क्रममा जोड दिँदा दुई सङ्ख्यामा पर्ने; सो सङ्ख्याको।
दुवो- --- ना. [प्रा. दुइ] --- दण्डीबियोको खेलमा दुईलाई बुझाउने शब्द।
दुश्चरित/दुश्चरित्र - --- ना. [सं.] --- १. खराब चरित्र; नराम्रो आचरण; दुराचार। २. दुष्कर्म; पाप। वि. ३. नराम्रो चरित्र वा आचरण भएको; चरित्रहीन; चरित्रभ्रष्ट। स्त्री. दुश्चरित्रा।
दुश्चिकित्स्य- --- वि. [सं.] --- सजिलोसित औषधी उपचार गर्न नसकिने; औषधीमूलो गर्न गाह्रो पर्ने (रोग, अवस्था आदि)।
दुश्चेष्टा ना. [सं.] --- १. कुचेष्टा; खराब चेष्टा। २. असाध्य बिमारीका रोगीहरूमा देखिने कुलक्षण।
दुश्शील- --- वि. [सं.] --- नराम्रो स्वभाव भएको; दुष्ट स्वभावको।
दुष्कर- --- वि. [सं.] --- १. कष्टसँग मात्र गर्न सकिने; दुःखसाध्य; कष्टसाध्य। ना. २. सजिलसित गर्न नसकिने काम; कठिन वा कष्टसाध्य कार्य।
दुष्कर्म- --- ना. [सं.] --- १. खराब वा निन्दनीय काम; कुत्सित कर्म; कुकर्म। २. अपराध; पाप।
```
-------------------

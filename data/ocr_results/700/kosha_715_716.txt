-------------------
```
नियमपत्र --- ना. --- नियमहरूको सूची; नियमावली।
नियमपर- --- वि. --- नियमअनुसार हुने वा चल्ने; नियमको पालक।
नियमपरक --- वि. --- नियमसित सम्बन्धित।
नियमपालन- --- ना. --- नियमको अनुसरण।
नियमबद्ध- --- वि. --- १. नियममा बाँधिएको; नीति-नियन्त्रित । २. नियमअनुसार चल्ने वा हुने।
नियमापत्ति- --- ना. --- कुनै सभा वा बैठकमा स्वीकृत कार्य-प्रणाली वा नियमका विरुद्ध कारणवश उठाइएको आपत्ति; नियम चित्त नबुझेर सो बदल्न वा हटाउन गरिएको जोडदार माग।
नियमावली- --- [सं.] --- नियमहरूको समूह/सङ्ग्रह (उदा. आर्थिक नियमालवली, प्रशासनिक नियमावली)।
नियमित- --- वि. [सं.] --- १. नियममा बाँधिएको; नियमबद्ध। २. नियम वा काइदाअनुसारको। ३. कार्यालय वा शिक्षण संस्था आदिमा प्रायः सधैं र ठिक समयमा उपस्थित हुने । ४. सबै कुरा ठिकठिक समयमा भइरहने। ५. निश्चित; निर्धारित।
नियमितता --- ना. --- नियमित हुने भाव वा क्रिया।
नियमी- --- वि. [सं.] --- नियमको अनुसरण गर्ने; नियमअनुसार चल्ने।
नियाँ- --- ना. [सं. न्याय] --- १. सत्यअसत्य छुट्ट्याएर गरिएको निर्णय; न्याय; निया। २. दोषीले दण्ड र निर्दोषले सफाइ पाउने न्यायालयको निर्णय; निसाफ; इन्साफ। ३. साक्षी र प्रमाण नभएका अभियुक्तले आफ्नो सफाइका निम्ति दिने धर्मशास्त्रअनुसारको दिव्य परीक्षा।
नियाँनिसाप- --- ना. --- निष्पक्ष न्याय; राम्रो इन्साफ; न्याय।
नियाँस्रो- --- ना. [सं. नि+आश्रय] --- १. कुनै आफन्तसँग भेट गर्ने आतुरता; न्यास्रो। २. सुनसान; एकलास। ३. एकैनास भइरहने घटना वा कार्यप्रति हुने नरमाइलो भाव। वि. ४. दिक्क लाग्ने वा लगाउने; उराठलाग्दो, नरमाइलो ।
निया- --- ना. --- हे. नियाँ।
नियात्रा- --- ना. [सं.] --- १. यात्रानिबन्धको औपन्यासिक वा उपख्यानात्मक रूप। २. यात्रावर्णनबारे कथात्मक शैलीमा लेखिएको निबन्ध।
नियामक- --- वि. [सं.] --- १. सामाजिक आचरणका लागि नियम बनाउने; स्थिति बाँध्ने। २. प्रबन्ध मिलाउने; व्यवस्थापक। ना. ३. माझी; बोटे; मल्लाह। ४. सारथि। ५. सर्वशक्तिमान् ईश्वर; विधाता।
नियामक रेखा- --- ना. --- भूगोलमा वर्णित अक्षांश र देशान्तरका रेखाहरू।
नियाल्नु- --- स.क्रि. [निहार्नु] --- १. कुनै व्यक्ति वा वस्तुलाई गडेर हेर्नु; ठम्याउने चेष्टा गर्नु। २. केलाउनु; ठिक-बेठिक पर्गेल्नु।
नियालाइ- --- ना. --- नियाल्ने क्रिया-प्रक्रिया।
नियालाइनु- --- क.क्रि. --- नियाल्ने पारिनु; नियाल्न लगाइनु।
नियालाउनु --- प्रे.क्रि. --- नियाल्न लगाउनु।
नियालिनु- --- क.क्रि. --- नियाल्ने काम गरिनु।
नियुक्त- --- वि. [सं.] --- १. कुनै काममा भर्ना गरिएको; भर्ती भएको। २. लगाइएको; नियोजित। ३. प्रेरणा दिइएको; प्रेरित।
नियुक्ति- --- ना. [सं.] --- कुनै कार्यमा वेतन वा पारिश्रमिक पाउने गरी भर्ना हुने वा गर्ने काम; भर्ती; नियुक्त हुने कार्य।
नियुक्ति अधिकार- --- ना. --- कुनै पदमा कर्मचारी भर्ना गर्न पाउने अधिकार।
नियुक्ति पत्र- --- ना. --- भर्ना भएको प्रमाणपत्र।
नियोक्ता- --- वि. [सं.] --- १. नियुक्ति गर्ने; काममा खटाउने। ना. २. भर्ना गर्ने व्यक्ति; नियोजक ।
नियोग- --- ना. [सं.] --- १. कुनै निकाय वा सङ्गठन। २. सङ्घ; संस्था। ३. निःसन्तान वा विधवा स्त्रीले पुरुष वा गुरुजनको आज्ञाद्वारा परपुरुषबाट क्षेत्रज सन्तान उत्पन्न गराउने काम।
नियोगी- --- वि. --- नियोग गर्ने।
नियोजक- --- वि. [सं.] --- १. काममा लगाउने अधिकारप्राप्त; नियोक्ता। ना. २. भर्ना गर्ने व्यक्ति वा संस्था।
नियोजन- --- ना. [सं.] --- १. नियन्त्रण; गर्भधारणविरुद्ध गरिने व्यवधान; निरोध। २. कुनै काममा तलब वा पारिश्रमिक पाउने गरी खटाउने काम; नियुक्ति।
नियोजित- --- वि. [सं.] --- १. नियन्त्रित; रोकिएको। २. पूर्व आयोजित; पहिल्यै कामकुरा मिलाइएको।
निर्- --- उप. [सं.] --- शब्द वा धातुका अगिल्तिर लागेर विभिन्न अर्थ बुझाउने उपसर्ग 'निस्'-को अजन्त वर्ण अथवा घोष व्यञ्जनभन्दा पूर्व रहँदाको रूप (जस्तो- निरवयव, निरस्त्र, निर्दोष, निर्वाण इ.)।
निरंश- --- वि. [सं.] --- १. अंशबाट ठगिएको; अंश नपाउने; अंश नछुट्ट्याइएको। २. अंशविहीन। श्रनिरंशी- वि. निरंश।
निर- --- ना. [सं. नील] --- १. निलो रङ। २. निलो रङको एक प्रकारको मणि; नीलमणि।
निर- --- ना. [सं. नीली] --- बाटुला आकारका ससाना पात हुने, प्याजी रङका फूल फुल्ने, लामालामा कोसा फल्ने एक प्रकारको सानो बोट। (आयुर्वेदमा यसको गुण पेटसम्बन्धी रोगलाई नाश गर्ने बताइएको छ)।
निर- --- ना.यो. [सं. निकट] --- १. समीप; नजिक; नेर। २. सँगसँगै; आसपास। (उदा.- राम मनिर बस्यो।) क्रि.वि. ३. निकटमा; समीपमा। (उदा.- ऊ अलि-अलि गर्दै निरनिर आइपुग्यो)।
निरक्ष- --- वि. / ना. [सं.] --- अन्धो ।
निरक्षर- --- वि. [सं.] --- १. अक्षर पढ्न र लेख्न नजान्ने; अनपढ। २. मूर्ख; गँवार; असभ्य ।
निरक्षर भट्ट/भट्टाचार्य- --- ना. --- पढ्न-लेख्न फुट्टी नजान्ने व्यक्ति; पटमूर्ख ।
निरग्नि- --- वि. [सं.] --- १. वैदिक धर्मअनुसार अग्निहोत्र नगर्ने; अग्निहोत्र यज्ञ गर्न छाडेको। २. अवैदिक; वेदविरोधी।
निरङ्कुश- --- वि. [सं.] --- १. कुनै प्रकारको अङ्कुश वा नियन्त्रण नभएको; बन्धनहीन; छाडा; स्वेच्छाचारी। २. कुनै नियम वा संविधानको अधीनमा नरही आफ्नै हुकुमलाई सर्वोपरि कानुन गराउने (शासक)।
निरङ्कुश तन्त्र- --- ना. --- निरङ्कुश शासक वा शासकसमुदायले चलाएको व्यवस्था।
निरच्छेर- --- वि. [सं. निरक्षर] --- निरक्षर, अक्षर नजान्ने; लेखपढ गर्न नजान्ने; अनपढ; अपढ।
निरच्छेरी- --- ना. --- निरच्छेर रहेको अवस्था।
निरञ्जन- --- वि. [सं.] --- १. आँखामा गाजल नलगाएको। २. दोष नभएको; निष्कलङ्क; निर्दोषी। ना. ३. ईश्वर; परमात्मा। ४. पिसाब उत्सर्जन हुन नसक्ने वा बढी पिसाब फेर्न बाधा पर्ने एक रोग; निरञ्जन ग्रन्थि (प्रोस्टेट-ग्ल्यान्ड)।
निरञ्जनी --- ना. --- १. सन्न्यासीहरूको एक सम्प्रदाय। २. निरञ्जन-ग्रन्थि फुलेको रोगी।
निरत- --- वि. [सं.] --- कुनै काममा लागेको; संलग्न; तल्लीन; तन्मय; एकाग्र।
निरति- --- ना. --- १. निकै बेर निरत हुने गुण वा अवस्था। २. प्रेम; आसक्ति; अनुराग।
निरतिशय- --- क्रि.वि. / वि. [सं.] --- ज्यादै; अत्यधिक।
निरनुनासिक- --- वि. [सं.] --- उच्चारण गर्दा नासिकास्थानसँग सम्बन्ध नहुने; अनुनासिक नभएको; अननुनासिक।
निरन्तर- --- वि. [सं.] --- १. बिचमा नटुटेको; व्यवधान नभएको। २. लगातारको; बराबर; उस्तै किसिमको । ३. नित्य; स्थायी। क्रि.वि. ४. लगातार; क्रमैले।
निरन्तरता- --- ना. --- लगातार भइरहने क्रिया वा भाव; क्रमिकता; सातत्य।
निरपराध- --- वि. [सं.] --- १. अपराध नभएको; अपराध नगरेको; निर्दोष; बेकसुर। २. दण्ड दिन अयोग्य; अदण्ड्य।
निरपराधी- --- वि. --- निरपराध, निर्दोष।
निरपवाद- --- वि. [सं.] --- १. कुनै पनि लाञ्छना नलागेको; निष्कलङ्क; निर्दोष। २. सबै क्षेत्रमा समान रूपले लागु हुने। ३. सबैद्वारा स्वीकृत; सर्वमान्य। ४. अपवाद नभएको; अपवादविहीन।
निरपेक्ष- --- वि. [सं.] --- १. कुनै कुराको वास्ता नराख्ने; अपेक्षा नभएको; वास्ता नगर्ने। २. कुनै चासो नराखिएको; उपेक्षित। ३. असम्बन्धित; सम्बन्धदेखि मुक्त।
निरपेक्षा- --- ना. --- १. बेवास्ता। २. उपेक्षा।
निरपेक्षित- --- वि. --- वास्ता नगरिएको; उपेक्षित।
निरपेक्षी- --- वि. --- वास्ता नगर्ने; उपेक्षक; उदास।
निर बिरालो- --- ना. [सं. नीर-बिडाल] --- मुसाको जस्तो थुतुनु हुने, निलो रङको जङ्गली बिरालो।
निरभिमान- --- वि. [सं.] --- १. अभिमान नभएको; घमन्ड नगर्ने। २. उदार प्रकृति भएको; स्वच्छ।
निरभिमानी- --- वि. --- निरभिमान।
निरभिलाष- --- वि. [सं.] --- अभिलाषा नभएको; कुनै कुराको चाहना नगर्ने; इच्छा नगर्ने।
निरभिलाषी- --- वि. --- निरभिलाष।
निरर्गल- --- वि. [सं.] --- १. आग्लो नलागेको। २. नछेकेको; कुनै किसिमको प्रतिबन्ध नलागेको। ३. गति नरोकिएको; स्वच्छन्द। ४. निर्विघ्न। ५. नियन्त्रणविहीन।
निरर्थ- --- वि. [सं.] --- १. मतलब नभएको; सरोकार नभएको। २. अर्थहीन; अर्थ नलाग्ने; निरर्थक।
निरर्थक- --- वि. [सं.] --- १. विनामतलबको; अर्थ नभएको; निरर्थ। २. वास्ता नभएको; निष्प्रयोजन। ३. बेकम्मा। ना. ४. छन्दोभङ्ग नगराउन अर्थ नआउने शब्दहरूको प्रयोग गर्दा हुने काव्यदोष।
निरर्थकता- --- ना. --- निरर्थक हुनाको भाव वा स्थिति; सार्थकताको अभाव; निष्प्रयोजन।
निरवकाश- --- वि. [सं.] --- १. अवकाश नभएको; समय दिन नसक्ने। २. बेफुर्सद; व्यस्त । ना. ३. फुर्सदको अभाव; व्यस्तता।
निरवच्छिन्न- --- वि. [सं.] --- १. सिलसिला नटुटेको; क्रम नबिग्रेको; निरन्तर; अविच्छिन्न। २. लगातार भइरहने; बराबर। क्रि.वि. ३. लगातार।
निरवधि- --- वि. [सं.] --- १. कुनै अवधि नभएको; टुङ्गोमा नपुगिने; सीमाहीन; अपार। २. म्याद नतोकिएको।
निरवयव- --- वि. [सं.] --- १. अवयव नभएको; अङ्गरहित। २. निराकार।
निरवलम्ब- --- वि. [सं.] --- कुनै सहारा नभएको; निराश्रय; असहाय।
निरवशेष- --- वि. [सं.] --- १. केही बाँकी नरहेको; अवशेष नभएको। २. समस्त; सम्पूर्ण; सबै।
निरव्यय- --- वि. --- १. नाश नहुने; अविनाशी। २. अव्यय नहुने; विनाशी।
निरस --- वि. --- हे. नीरस।
निरस्त- --- वि. [सं.] --- १. फ्याँकिएको; फालिएको। २. त्याग गरिएको; त्यक्त। ३. हटाइएको; निकालिएको। ४. नभएको; रहित। ५. नष्ट।
निरस्त्र- --- वि. [सं.] --- १. अस्त्रहीन; हतियार नभएको। २. युद्धमा हतियार खोसिएको वा हतियारविहीन गराइएको।
निरस्त्री- --- वि. [सं.] --- शस्त्रास्त्र नभएको वा नलिएको।
निरस्त्रीकरण- --- ना. --- १. अस्त्रहीन पार्ने काम; हतियार हटाउने काम। २. कुनै देशमा रहे-भएका हतियार कम गर्ने अन्तर्राष्ट्रिय अभियान।
निरस्त्रीकरण सन्धि- --- ना. --- भयानक अस्त्रको निर्माणमा रोक लगाउने वा कमी ल्याउने उद्देश्यले प्रतिद्वन्द्वी राष्ट्रहरूका बिच हुने सन्धि ।
निरस्त्रीकृत- --- वि. --- हतियारविहीन पारिएको।
निरस्थि- --- वि. [सं.] --- हाड नभएको; हाडका टुक्राहरू हटाइएको।
निरहङ्कार- --- वि. [सं.] --- अहङ्कार वा घमन्ड नभएको; अभिमानरहित; निरभिमान।
निरहङ्कारी- --- वि. --- अहङ्कार नभएको।
निरहङ्कृत- --- वि. --- अह‌ङ्कारशून्य तुल्याइएको।
निराकरण- --- ना. [सं.] --- १. हटाउने काम; निकाल्ने काम। २. प्रतिवाद; खण्डन। ३. समाधान; हटाउने उपाय। ४. भए- देखिएका गल्ती वा कमीलाई पुनर्विचार गरी सच्याउने प्रक्रिया।
निराकाङ्क्ष/निराकाङ्क्षी- --- वि. [सं.] --- १. आकाङ्क्षा नराख्ने; इच्छा नभएको। २. वैरागी; विरक्त।
निराकार- --- वि. [सं.] --- १. आकार नभएको; रूप नभएको। ना. २. ब्रह्म; ईश्वर। ३. आकाश।
निराकुल- --- वि. [सं.] --- १. आकुल नभएको; विचलित नभएको; नआत्तिएको। २. धीर; शान्त।
निराकृत- --- वि. [सं.] --- १. हटाइएको; निराकरण गरिएको। २. उपेक्षित; हेला गरिएको।
निराकृति- --- ना. --- १. निराकरण। वि. २. आकृतिविहीन।
निरातङ्क- --- वि. [सं.] --- १. त्रास नभएको; डर नभएको; निडर। २. निरोगी; स्वस्थ। ३. आतङ्कित नहुने; नआत्तिने।
निरादर- --- वि. [सं.] --- १. आदर नभएको; सम्मान नभएको; आदररहित। २. अपमानजनक । ना. ३. अपमान; अनादर।
```
-------------------

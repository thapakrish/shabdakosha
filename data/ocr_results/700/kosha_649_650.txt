-------------------
```
देखादेख- --- ना. [देख्+आ+देख्] --- १. परस्पर एकले अर्कोलाई देख्ने काम; हेराहेर। क्रि.वि. २. आँखाको अघिल्तिर भए जस्तै गरी; हेदहिर्दै; देखादेखी।
देखादेखी- --- क्रि.वि. --- आँखाकै अघिल्तिर भए झै गरी; देख्दादेख्दै; हेदहिर्दै।
देखान- --- ना. [देख्+आन] --- १. अरूलाई आपत् पर्दा खुब खुसी भएर हेर्ने काम; अर्काको कष्टलाई रमिता मानेर हेर्ने काम। २.कुनै कामकुरो बितिसक्दा पनि पक्क परेर हेरिरहने काम।
देखार- --- ना. [देख्+आर] --- १. अगाडि पर्ने काम; सामुमा पर्ने काम। २. दृष्टि।
देखावट- --- ना. [देखाउ+आवट] --- भित्र केही नभए पनि बाहिर ढाँचाकाँचा देखाउने काम; आडम्बर; देखाउने रूपको स्वाङ।
देखावटी --- वि. --- कुनै कुरा खुब सजधज गरी आँखा टिप्ने पारिएको; आडम्बरपूर्ण; देखावटको; बनावटी; नक्कली; देखौवा।
देखासिकी- --- ना. [देखासिको+ई] --- अर्काले गरेको देखेर वा हेरेर आफूले पनि गर्न खोज्ने काम; अनुकरण; नकल; सिको; देखासिको। देखासिकी गरी खा, आरिसे मरी जा (उखान)।
देखासिको- --- ना. [देखा+सिको] --- देखासिकी।
देखि- --- प.स. --- १. कारकका चिह्नहरूमा अपादान कारकको एक चिह्न; पञ्चमी विभक्तिका रूपमध्ये एक; देखिन्; बाट; द्वारा। २. सित; सँग; साथ।
देखिन्- --- प.स. [देखि] --- पञ्चमी विभक्तिबोधक एक रूप; बाट; देखि।
देखी- --- क्रि.वि. [देख्+ई] --- १. देख्ने काम गरेर, देखेर। २. स्पष्टसँग; प्रत्यक्ष।
देखी जान्ने- --- वि. --- कुनै घटना घट्दा त्यस घटनाको आद्योपान्त विवरण आफ्नै आँखाले देख्ने; देखेर नै जाने; चस्मदिद (साक्षी इ.)।
देखी नसहने --- वि. --- अरू कसैलाई मन नपराउने स्वभाव भएको।
देखीनिम्तो- --- ना. --- खोजखबर नगरी सामुमा देखा पर्दा मात्रै गरिने निमन्त्रणा; बोक्रे निम्तो।
देखीमाया- --- ना. --- बाहिरी माया; बोक्रे माया; देखौवा प्रेम।
देखीसुन्ने --- वि. --- घटना आदि देख्नेले भनेको कुरा सुन्ने (व्यक्ति)।
देखौवा- --- वि. [देख्+औवा] --- ढाँचा वा स्वाङमा अडेको; देखाउनका लागि मात्र; देखावटी; आडम्बरपूर्ण; बोक्रे ।
देदीप्यमान- --- वि. [सं.] --- ज्यादै चहकिलो; निकै चहकदार, जाज्वल्यमान।
देन- --- ना. [सं.] --- १. कुनै वस्तु दिनाको क्रिया वा भाव। २. दिइएको त्यस्तो वस्तु। ३. विशेष उपकार वा हित हुने गरी कुनै विशेष व्यक्तित्व वा कृतित्वद्द्वारा सामूहिक रूपमा प्राप्त भएको महत्त्वपूर्ण वस्तु वा कुरा। ४. कुनै वस्तु दिने वा चुकाउने दायित्व।
देब्रे- --- ना. [सं.] --- १. दाहिनेको उल्टोपट्टिको; बायाँ; बाउँ; सव्य; देब्रो। स्त्री. देब्री। २. अनुकूल नपरेको; प्रतिकूल। ३. विरोधी विचार भएको।
देब्रे लहरो --- ना. --- बिरालेका जस्तै आकारको, ठुला रुखका देब्रेतिर बेरिने एक प्रकारको ठुलो लहरो। (उदा.- गाँडको ओखती देब्रे लहरो।- उखान।)
देब्रे हात- --- ना. --- बायाँ हात; बाउँ हात।
देय- --- वि. [सं.] --- दान गर्न लायकको; दिन योग्य; दातव्य।
देव- --- ना. [सं.] --- १. स्वर्गमा बस्ने अमर प्राणी; देवता; देउता। २. पूज्य रूपमा रहेको व्यक्ति। ३. मान्य जनका निम्ति आदरपूर्वक सम्बोधन गरिने शब्द। ४. राजामहाराजालाई सम्मानपूर्वक सम्बोधन गरिने शब्द। ५. ब्राह्मणको एक उपाधि।
देवऋण- --- ना. --- १. देउदेउताले मनुष्यमाथि उपकार गरेर लगाएको ऋण। २. यज्ञ, व्रत, पाठपूजा आदि गरेर रिन चुकाउनुपर्ने कर्तव्य; देउरिन।
देवकन्या- --- ना. --- १. देवदेवताकी छोरीचेली; देउचेली; देवी। २. देवत्व गुण भएकी अत्यन्त सुन्दरी स्त्री।
देवकर्म- --- ना. --- देवदेवताहरूलाई प्रसन्न तुल्याउन गरिने पाठपूजा, व्रतउपवास, यज्ञ आदि काम; देवकार्य।
देवकल्प --- वि. --- साधनाद्वारा देवत्व गुणको आर्जन गरेर देवताका कोटिमा पुगेको; देवतातुल्य; देवसदृश।
देवका- --- ना. --- विधिपूर्वक वैवाहिक सम्बन्ध नभई अनैतिक सम्बन्धद्द्वारा जन्मिएको बालक; कुमार तथा कुमारीबाट जन्मिएको छोरो।
देवकार्य- --- ना. --- देवकर्म।
देवकी- --- ना. --- १. कृष्णकी आमा; वसुदेवकी पत्नी। २. सन्तान नहुँदा वा भईकन पनि नबाँच्दा सन्तान होऊन् वा जन्मिएका सन्तान बाँचिरहून् भनेर देवदेवीहरूलाई चढाइएकी कन्या; देवदासी; देउकी। ३. वैवाहिक सम्बन्ध नभईकनै अनैतिक संसर्गबाट जन्मिएकी छोरी वा चेली; देउचेली।
देवकीय- --- वि. --- देवतासँग सम्बन्ध भएको; देवतासम्बन्धी।
देवकुल- --- ना. --- १. मन्दिर; देवालय। २. देवताहरूको समूह। ३. देवजाति।
देवगण- --- ना. --- १. देवदेवताहरूको समूह; देववर्ग। २. देवताहरूका अनुचर; देवतागण। ३. अश्विनी, मृगशिरा, पुनर्वसु, तिष्य, हस्ता, स्वाती, अनुराधा, श्रवण, रेवती आदि नक्षत्रको समूह; फलित ज्योतिषअनुसार यिनै नक्षत्रमा पर्ने गण; देवगण, मनुष्यगण र राक्षसगणमध्ये एक।
देवगणिका- --- ना. --- देवताहरूकी वेश्या; स्वर्वेश्या; अप्सरा।
देवगति- --- ना. --- पुराणअनुसार मृत्युपछि प्राप्त हुने उत्तम गति; सद्गति; स्वर्गलाभ; स्वर्गप्राप्ति।
देवगायक- --- ना. --- देवताहरूका समूहमा गाउने-बजाउने काम गर्ने जाति; गन्धर्व ।
देवगुरु- --- ना. --- देवताहरूका गुरु; वृहस्पति।
देवगृह- --- ना. --- देवताहरूको घर; मन्दिर; देवालय।
देवघाट- --- ना. --- तनहुँ जिल्लाका दक्षिणतिर रहेको त्रिशूली र कालीगण्डकी नदीको सङ्गमस्थल; नेपालको एक प्रसिद्ध तीर्थस्थल; देउघाट।
देवचर्या- --- ना. --- देवताहरूको पूजाआजा; देवकार्य।
देवजाति- --- ना. --- देवताहरूका जाति (विद्याधर, अप्सरा, यक्ष, गन्धर्व, किन्नर, गुह्यक, सिद्ध र भूत); देवयोनि।
देवतरु- --- ना. --- मन्दार, पारिजात, सन्तान, कल्पवृक्ष र हरिचन्दन- यी पाँच वृक्ष; सुरतरु।
देवतर्पण- --- ना. --- देवताहरूलाई दिइने तर्पण; देवपितृहरूलाई तर्पण गर्नुभन्दा पहिले देवताहरूलाई दिइने तर्पण।
देवता- --- ना. [सं.] --- १. पूज्य तथा जरा र मृत्युरहित मानिने, स्वर्गमा रहेका प्राणी; देव; देउता; द्यौता। २. दिव्य प्रतिष्ठा वा शक्ति; देवत्व। ३. देवताको मूर्ति; देवप्रतिमा। ४. प्रभुत्वशक्ति वा ज्ञानगुण तथा सज्जनताका दृष्टिले देवगुण भएका मानिने व्यक्ति (क्रमशः राजा, ब्राह्मण र साधु।
देवतागार/देवतागृह- --- ना. --- मन्दिर; देवालय।
देवतीर्थ- --- ना. [सं.] --- १. देवताहरूको पूजा, न्यास, ध्यान आदि गरिने तीर्थ; देउतीर्थ। २. देवताहरू भएको तीर्थ। ३. अँजुली पार्दा देखिने औंलाका टुप्पाका भाग; औंलाका टुप्पा।
देवत्रयी- --- ना. [सं.] --- ब्रह्मा, विष्णु र महेश्वर- तीन देवताको समूह, देवत्रय; त्रिदेव।
देवत्व- --- ना. [सं.] --- देवताहरूमा पाइने गुण, धर्म, स्वभाव आदि; देवतामा हुने भाव, गुण आदि।
देवदत्त- --- वि. [सं.] --- १. देवताले दिएको (वरदान आदि)। २. देवतालाई दिएको वा चढाइएको (फलफूल, रत्न आदि)। ना. ३. गौतम बुद्धका भाइ पर्ने तर उनीसँग द्वेष राख्ने, शाक्यवंशीय एक राजकुमार। ४. अर्जुनका शङ्खको नाम। ५. नागका आठ कुलमध्ये एक कुल।
देवदूत- --- ना. [सं.] --- देउता अथवा ईश्वरका दूत।
देवदूती- --- ना. --- वनमा फल्ने एक प्रकारको बिमिरो; वनबिमिरो।
देवदेवता- --- ना. [सं.] --- देवताहरूको समुदाय; देउदेउता।
देवद्रुम- --- ना. [सं.] --- देववृक्ष; देवतरु; सुरतरु।
देवद्रोणी- --- ना. [सं.] --- दुई डल्ला खप्टिए झै गरी फुल्ने फिक्का तथा हरियो रङको द्रोणवृक्ष; ठुलो जातको द्रोणपुष्प।
देवधाम- --- ना. [सं.] --- देवदेवता भएको धाम; देवस्थल; तीर्थस्थल; पुण्यस्थल ।
देवधेनु- --- ना. [सं.] --- देवस्थलमा रहेकी गाई; कामधेनु।
देवनदी- --- ना. [सं.] --- गङ्गा।
देवनागरी- --- ना. [सं.] --- संस्कृत, हिन्दी, नेपाली आदि भाषा लेखिने लिपि; नेपालको राष्ट्रलिपि।
देवपथ- --- ना. [सं.] --- १. देवस्थानमा वा मन्दिरमा जाने बाटो। २. देवदेवता हिँड्ने बाटो । ३. आकाश। ४. आकाशमार्ग।
देवपर- --- वि. [सं.] --- दुःखित वा निरुत्साहित भएर देवदेवताका भरोसामा रहेको; सम्पूर्ण जीवन र त्यस अवधिमा गरिने कर्म देवदेवताकै अधीन हुन्छन् भन्ने कुरामा पूर्ण विश्वास गर्ने (व्यक्ति)।
देवपशु- --- ना. [सं.] --- देवदेवताका निम्ति भाकल गरिएको पशु, देवदेवताका नाउँमा छाडिएको वा पालिएको पशु।
देवपात्र- --- ना. [सं.] --- अग्नि; आगो।
देवपाद- --- ना. [सं.] --- १. देवताका पाउ। २. राजा महाराजालाई आदरपूर्वक सम्बोधन गरिने शब्द।
देवपालित- --- वि. [सं.] --- देवदेवताहरूद्वारा रक्षा वा हेरचाहा गरिएको।
देवपुर- --- ना. [सं.] --- देवताहरूको नगर; इन्द्रको सहर; अमरावती।
देवपुरी- --- ना. [सं.] --- देवपुर।
देवप्रतिभा- --- ना. [सं.] --- देवताको प्रतीक स्वरूप बनाइएको मूर्ति; देवताहरूको मूर्ति।
देवब्राह्मण- --- ना. [सं.] --- १. देवताले पनि पुजिने ब्राह्मण; देउपुजारी; पुजारी।
देवभवन- --- ना. [सं.] --- १. देवगृह, देवमन्दिर। २. पीपल । ३. स्वर्ग।
देवभाषा- --- ना. [सं.] --- देवदेवताहरूले बोल्ने भाषा; संस्कृतवाणी।
देवभूमि --- ना. [सं.] --- १. देवदेवताहरू रहने भूमि। २. स्वर्ग।
देवमणि- --- ना. [सं.] --- १. सूर्य। २. कौस्तुभ मणि। ३. घोडाका गर्दनमा हुने रौंको भुमरी।
देवमन्दिर- --- ना. [सं.] --- देवदेवताको स्थापना गरिएको स्थान वा घर; देवालय; देवल।
देवमाता- --- ना. [सं.] --- देवताहरूकी आमा, अदिति।
देवमाया- --- ना. [सं.] --- देवताहरूको माया; जीवहरूलाई मोहित तुल्याउने अज्ञानरूपी ईश्वरीय मोह, देउमोहिनी।
देवमुनि- --- ना. [सं.] --- देवताहरूमध्येका मुनि; नारद; देवर्षि।
देवमूर्ति- --- ना. [सं.] --- १. देउदेउताको मूर्ति; देवप्रतिमा। २. देउताका गुण भएको देवतुल्य व्यक्ति।
देवयज्ञ- --- ना. [सं.] --- गृहस्थहरूले नित्य रूपमा गरिने पञ्चयज्ञमध्येको एक यज्ञ।
देवयात्रा- --- ना. [सं.] --- देवदेवताको सवारी चलाइएको यात्रा; देवदेवतासँग सम्बन्धित जात्रा, देउते जात्रा।
देवयान- --- ना. [सं.] --- शरीरबाट निस्केर ब्रह्मलोकतर्फ जाने जीवात्माको बाटो; जीवात्मा ब्रह्मलोक जाने मार्ग।
देवयानी- --- ना. --- शुक्राचार्यकी छोरी; ययातिकी जेठी रानी।
देवयुग- --- ना. [सं.] --- सत्ययुग।
देवयोनि- --- ना. [सं.] --- १. स्वर्ग, अन्तरिक्ष आदिमा रहने देवताका कोटिमा गनिने देवताका जातिभित्र रहेका प्राणिविशेष (अप्सरा, यक्ष, गन्धर्व, किन्नर आदि)। २. देवजाति।
देवर- --- ना. [सं.] --- लोग्नेको भाइ, पतिका भाइ पर्ने व्यक्ति।
देवराज- --- ना. [सं.] --- देवताका राजा; इन्द्र।
देवरानी- --- ना. [सं. देवर+आनी] --- देवरकी स्वास्नी; देउरानी; द्यौरानी।
देवर्षि- --- ना. [सं.] --- देवताहरूका ऋषि; देउता जस्तै ऋषि; देउरिसी (नारद, अत्रि, मरीचि आदि)।
देवल- --- ना. --- १. देवताका मूर्ति स्थापना गरिएको मन्दिर; देवालय; देवगृह। २. देवदेवताको पूजा गर्ने कामद्वारा जीवननिर्वाह गर्ने व्यक्ति; पुजारी; पण्डा। ३. धर्ममा सधैं अनुरक्त रहने व्यक्ति; धार्मिक व्यक्ति। ४. नारदमुनि। ५. एक प्रसिद्ध ऋषि।
देवलक- --- ना. --- पूजा कोठाको काम गर्ने व्यक्ति; पूजाकोठे; पुजारी।
देवलोक- --- ना. [सं.] --- देवताहरू रहने लोक; स्वर्ग; देवभूमि ।
देववधू- --- ना. [सं.] --- १. देवदेवताकी स्त्री; देवी; देउती। २.अप्सरा; देवगणिका।
देववाणी- --- ना. [सं.] --- १. देवताहरूले बोल्ने वाणी; संस्कृत भाषा। २. आफैंआफ निस्कने वाणी; आकाशवाणी।
देवशिल्पी- --- ना. [सं.] --- देवदेवताहरूको कालिगड; विश्वकर्मा।
देवसभा- --- ना. [सं.] --- १. देवताहरूको सभा; देउसभा; सुधर्मा। २. राजसभा।
```
-------------------

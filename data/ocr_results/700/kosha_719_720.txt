-------------------
```
निर्णायक- --- वि. --- १. कुनै दुई पक्षका बिच टुङ्गो लगाउने; निर्णयमा पुऱ्याउने (शक्ति, मत इ.)। २. निर्णय गर्ने; निश्चय गरिदिने।
निर्णीत- --- वि. [सं.] --- निर्णय गरिएको; निश्चित; टुङ्गो लागेको।
निर्णेता- --- वि. [सं.] --- निर्णय दिने; निर्णायक (व्यक्ति)।
निर्दन्त- --- वि. [सं.] --- १. दाँत झरेको; दाँत नभएको। २. पूर्ण दशमासा।
निर्दम्भ- --- वि. [सं.] --- सेखी नगर्ने; दम्भ नभएको; निरभिमानी।
निर्दय- --- वि. [सं.] --- दया नभएको; अर्काको दुःख हटाउन नचाहने; निठुरी।
निर्दयता- --- ना. --- निठुरीपन ।
निर्दयी- --- वि. --- दया नभएको।
निर्दल- --- वि. [सं.] --- १. कुनै पार्टी नभएको; दलविहीन। २. पात नभएको।
निर्दलीय- --- वि. [सं.] --- कुनै राजनीतिक दल वा पार्टी नभएको; दलविहीन ।
निर्दलीयता- --- ना. --- निर्दलीय हुनाको भाव, अवस्था वा स्थिति; दल वा पार्टीको अभाव; दलविहीनता।
निर्दलीय व्यवस्था- --- ना. --- कुनै राजनीतिक दल नभएको व्यवस्था वा शासन-प्रणाली (पञ्चायती व्यवस्था)।
निर्दिष्ट- --- वि. [सं.] --- १. निर्देश गरिएको; बताइएको; तोकिएको। २. निर्णय दिइएको; निश्चित।
निर्देश- --- ना. [सं.] --- १. अहोट; आज्ञा; आदेश। २. कुनै कामकुराबारे विशेष रूपले दिइने आदेश। ३. उल्लेख, उल्लिखित। ४. वर्णन; वृत्तान्त।
निर्देश पत्र- --- ना. --- कुनै आदेश वा निर्देशन पालना गर्न लेखिएको पत्र; औषधी सेवन गर्ने तरिका लेखिएको कागज (प्रेस्त्रिक्रप्सन)।
निर्देशक- --- वि. [सं.] --- १. निर्देशन दिने; काममा खटाउने। ना. २. कुनै विभाग वा कार्यालयको प्रमुख सञ्चालक; कुनै संस्थाको मुख्य अधिकारी; डाइरेक्टर।
निर्देशक समिति- --- ना. --- कुनै कार्यबारे निर्देशन दिन गठित समिति।
निर्देशक सिद्धान्त- --- ना. --- प्रशासनिक नीतिसम्बन्धी सिद्धान्त।
निर्देशन- --- ना. [सं.] --- १. निर्देश गर्ने काम; कुनै काममा कुशलतापूर्वक प्रवृत्त गराउने कार्य। २. अहोट; आज्ञा।
निर्देशनालय - --- ना. --- कुनै कार्यका निम्ति निर्देशन दिने ठाउँ वा कार्यालय; निर्देशकको कार्यालय।
निर्देशन विभाग- --- ना. --- निर्देशन दिने विभाग।
निर्देशित - --- वि. [सं.] --- निर्देश गरिएको; निर्दिष्ट।
निर्देष्टा- --- वि. [सं.] --- अह्राउने; निर्देशन गर्ने; कुनै काममा सक्रिय गराउने ।
निर्दो- --- वि. --- हे. निर्धा।
निर्दोष- --- वि. [सं.] --- १. दोष नभएको; निष्कलङ्क; गल्ती नभएको। २. अपराध नगरेको; निरपराध।
निर्दोषता- --- ना. --- दोष वा अपराधको अभाव।
निर्दोषी- --- वि. --- निर्दोष।
निर्द्वन्द्व- --- वि. [सं.] --- १. कुनै प्रतिद्वन्द्वी नभएको विरोधी नभएको; द्वन्द्वहीन। २. आफूखुसी गर्ने; स्वच्छन्द । ३. राग, द्वेष, मान, अपमान आदि सांसारिक क्रियाकलापदेखि निवृत्त भएको। ४. चिसो-तातो, सुख-दुःख आदि द्वन्द्वात्मक धारणाको प्रभावदेखि मुक्त भएको; वीतराग।
निर्धक्क- --- वि. [निर्धक] --- १. डर वा त्रास नभएको; धक नमान्ने; सङ्कोच नमान्ने। २. निश्शङ्क। क्रि.वि. ३. कुनै धक नमानीकन; निस्फिक्रीसँग।
निर्धन --- वि. [सं.] --- धन नभएको; कुनै जायजेथा नदेखिएको; गरिब; दरिद्र।
निर्धनता- --- ना. --- दरिद्रता; गरिबी।
निर्धनी- --- वि. --- दरिद्र ।
निर्धारक- --- वि. [सं.] --- १. कुनै विषयबारे यही हो भनी किटान गर्ने; तोक्ने; निर्धारण गर्ने। २. निर्णायक।
निर्धारण- --- ना. [सं.] --- १. कामको समय अथवा वस्तुको मूल्य आदि तोक्ने काम; ठहर; तोक। २. निर्णय; निश्चय। ३. अन्वेषण; छानबिन ।
निर्धारित- --- वि. [सं.] --- निर्धारण गरिएको, ठहर भएको; तोकिएको; निश्चित।
निर्धारितकर- --- ना. --- कुनै परिस्थिति वा वस्तुविशेषका आधारमा सम्बन्धित तहको मातहतबाट किटान गरिएको शुल्क वा कर।
निर्धारित सीमा- --- ना. --- तोकिएको हदबन्दी।
निर्धा- --- वि. [सं. निऋद्ध] --- १. धन-सम्पत्तिका दृष्टिले कमजोर; दरिद्र; गरिब; निर्दो। २. बल नभएको; निर्बलियो; नाजुक। ३. क्षमता नभएको ।
निर्निमेष- --- वि. [सं.] --- १. आँखा नझम्क्याउने; पलक नमार्ने; आँखा झमझम नगराउने। क्रि.वि. २. आँखा नझम्क्याईकन; एक टक लाएर; हेरेको हेयै गरेर।
निर्बन्ध- --- ना. [सं.] --- १. आग्रह; ढिपी; जिद्दी। २. रोकावट; प्रतिबन्ध। क्रमबद्ध कथा नभई स्वच्छन्द रूपमा कुनै भाव, रस वा तथ्यको विवेचन भएको, काव्यको एक प्रकार वा भेद।
निर्बन्धन - --- ना. --- निक्र्योल; बाचा-बन्धन; निर्णय।
निर्बन्धित --- वि. --- निर्बन्ध वा निर्बन्धन गरिएको।
निर्बल- --- वि. [सं.] --- बल, तागत नभएको; दुर्बल; शक्तिहीन।
निर्बलता- --- ना. --- दुर्बलता; कमजोरी।
निर्बाङ्ग- --- वि. [सं. निर्वाङ्ग] --- १. कुनै पनि कपडा नपहिरिएको; सम्पूर्ण नाङ्गो । क्रि.वि. २. नाङ्गै।
निर्बाध- --- वि. [सं.] --- १. कुनै बाधा वा प्रतिबन्ध नभएको; रोकटोक नभएको। २. एकान्त; निर्जन।
निर्बिसी- --- ना. [सं. निर्विषा] --- १. लामालामा पाँचपाँच खण्ड परेका ठुलठुला पात हुने र मोथे जस्तै कन्द हुने एक हिमाली बुटी; निर्विषा। २. त्यसैको कन्द वा जरो। (यसका सेतो र रातो कन्द हुने दुई जात छन्। आयुर्वेदका अनुसार यसको गुण विषनाशक र रक्तदोषनाशक बताइएको छ)।
निर्बीज- --- वि. [सं.] --- १. बिउ नभएको; बीजरहित; बिनाबिउको। २. विनाकारणको; प्रमाणहीन। ३. नपुंसक; हिजडा।
निर्बीज समाधि - --- ना. --- बीज वा आलम्बनविहीन एक प्रकारको समाधि।
निर्बीजा- --- ना. --- सानो जातको दाख; किसमिस।
निर्बोध- --- वि. [सं.] --- केही ज्ञान नभएको; अनजान; अज्ञानी।
निर्बुद्धि- --- वि. [सं.] --- बुद्धि नभएको; सोचविचार गर्न नसक्ने; मूर्ख।
निर्वस्त्र
स्नान गराइएको पञ्चामृतसहितको जल; देवतालाई नुहाइदिइएको जल।
निर्व्याज/निर्व्याजी- --- वि. [निर्ब्याज (ई)] --- १. मूल धनमा कुनै प्रकारको ब्याज नलाग्ने । क्रि.वि. २. विनाब्याज नै।
निर्भय- --- वि. [सं.] --- १. डर नभएको; निडर, त्रासहीन। २. सुरक्षित।
निर्भयता - --- ना. --- भयको अभाव।
निर्भर- --- वि. [सं.] --- १. भरोसामा रहेको; आश्रित; अवलम्बित; झुन्डिएको। २. पूरा भरिएको; भरिभराउ। ३. प्रशस्त; ज्यादै; खुब।
निर्भरता- --- ना. --- भर पर्ने क्रिया वा भाव; आश्रयधर्मिता।
निर्मित- --- वि. [सं.] --- बनाइसकिएको; बनेको; तयार; रचित।
निर्मुक्त- --- वि. [सं.] --- पूर्ण रूपले मुक्ति पाएको; पूरै मुक्त।
निर्मुक्ति- --- ना. --- निर्मुक्त हुनाको भाव वा स्थिति; पूर्ण मुक्ति।
निर्मूल- --- वि. [सं.] --- १. मूलसमेत नराखिएको; जरोसमेत उखेलिएको; जरो नभएको। २. पूरै सखाप पारिएको; बिउसम्म पनि नरहने गरी मासिएको।
निर्मूलन- --- ना. --- १. निर्मूल पार्ने काम; उन्मूलन। २. पूर्ण विनाश; सखाप।
निर्भीक- --- वि. [सं.] --- १. भय नभएको; नडराउने; निडर। २. सशक्त; सक्षम; सक्रिय।
निर्भीकता- --- ना. --- नडराउने क्रिया वा भाव; निर्भयता।
निर्मुक्क- --- वि. [सं. निर+बुको] --- १. केही नभएको; बुङ्गो। २. केही नजान्ने; बुद्ध। क्रि.वि. ३. केही नहुने वा नजान्ने किसिमले।
निर्मम- --- वि. [सं.] --- १. ममता नभएको; अनुदार। २. निर्दयी; क्रूर; निष्ठुर।
निर्ममता- --- ना. --- निर्मम हुनाको भाव वा अवस्था; ममताको अभाव; निर्दयता; निष्ठुरता।
निर्मल- --- वि. [सं.] --- १. मल वा दाग नभएको; दोषहीन; स्वच्छ। २. शुद्ध; पवित्र। ना. ३. देवतालाई चढाइएको वस्तु। ४. शालिग्रामलाई स्नान गराएको जल; निर्माल्य। (निम्बार्क सम्प्रदायअनुसार वैष्णव समाजमा निर्माल्यको प्रचलन पाइन्छ)।
निर्मली- --- ना. --- १. लाम्चा, ठुला पात, सेता फूल र बाटुला, थेप्चा फल हुने, आयुर्वेदमा शूलनाशक, आँखाको हित गर्ने र पानी सफा गर्ने गुण बताइएको एक जातको रुख; त्यसकै फल। २. सगरमाथा अञ्चलनेर सीमामा पर्ने एक भारतीय स्थल।
निर्माण- --- ना. [सं.] --- १. घर, मन्दिर, सडक आदि बनाउने काम; रचना। २. बनेका भवन, सडक, मन्दिर आदि।
निर्माणकर्ता/कारी- --- वि. --- निर्माण गर्ने; बनाउने; सार्वजनिक पाठशाला, बाटो आदि तयार गर्ने।
निर्माण यातायात- --- ना. --- नेपाल सरकारको एक मन्त्रालय; आफ्नो मातहतमा भवन, सडक, पुल आदि सार्वजनिक निर्माणको काम गर्ने, मन्त्रालय, विभाग वा संस्था।
निर्माण विद्या- --- ना. --- निर्माणशिल्प।
निर्माण शिल्प - --- ना. --- निर्माणसँग सम्बन्धित शास्त्र।
निर्माण स्थल- --- ना. --- निर्माण भइरहेको ठाउँ।
निर्माणात्मक- --- वि. --- निर्माणसम्बन्धी; रचनात्मक।
निर्माणोन्मुख - --- वि. --- भर्खर-भर्खर बन्न लागेको।
निर्माता- --- वि. [सं.] --- १. बनाउने; भवन, सडक आदिको निर्माण गर्ने; रचयिता। ना. २. ईश्वर; परमात्मा।
निर्माया- --- वि. [सं.] --- १. माया नभएको; निठुरी। २. एकअर्काको हृदय चिन्न नसक्ने (प्रेमी वा प्रेमिका)।
निर्माल्य- --- ना. [सं.] --- १. वैष्णव सम्प्रदायअनुसार विष्णुलाई चढाइएको वस्तु; कुनै देवताको प्रसाद। २. शालिग्राम, देवमूर्ति आदि देवतालाई
निर्मोक्ष- --- वि. [सं.] --- सांसारिक प्रपञ्चमा नफस्ने; माया-मोह नभएको; मुक्त।
निर्मोचन- --- ना. [सं.] --- १. सर्पले काँचुली फेरे जस्तै प्रत्येक वर्ष चराहरूले पनि प्रजनन समयपछि प्वाँख फेर्ने प्रक्रिया। २. छुटकारा; मुक्ति।
निर्मोह- --- वि. [सं.] --- १. मोहमा नअल्झेको। ना. २. मोहको अभाव।
निर्मोही- --- वि. --- माया-मोह नभएको; निठुरी।
निर्याण- --- ना. [सं.] --- १. बाहिर जाने काम; निष्क्रमण। २. मृत्यु। ३. निर्वाण; मोक्ष। ४. पशुका खुट्टामा बाँध्ने दाम्लो; खुट्टे; खुट्टेसो।
निर्यात- --- वि. [सं.] --- १. निस्केको; बाहिरिएको। २. एक देशबाट अर्को देशमा पठाइएको (माल)। ना. ३. कुनै एक देशबाट अर्को देशमा मालसामान पठाउने काम; निकासी।
निर्यातकर- --- ना. --- बाहिरी देशमा निकासी गरिने मालमा लाग्ने महसुल; निर्यात गर्ने मालमा लाग्ने कर।
निर्यातकर्ता - --- ना. --- एक देशबाट अर्को देशमा कुनै मालसामान निकासी गर्न सरकारबाट प्रमाण पाएको व्यक्ति; निकासी गर्ने मान्छे।
निर्यातन- --- ना. --- धरौट राखेको माल फिर्ता लिने काम; ऋण तिर्ने काम; बदला लिने प्रक्रिया।
निर्यातित - --- वि. --- बाहिरी देशमा निकासी गरिएको (मालसामान)।
निर्यास- --- ना. [सं.] --- १. सल्लो आदिका रुखबाट निस्कने गुँद; चोप; खोटो। २. रुखको बाहिरी बोक्रो । ३. काँडा; क्वाथ।
निर्लज्ज - --- वि. [सं.] --- १. लाज नभएको; सरम नमान्ने; नकच्चरो । क्रि.वि. २. कुनै सङ्कोच नमानीकन; विना कुनै हिचकिचाहट।
निर्लज्जता - --- ना. --- कुनै प्रकारको सरम वा लाज नमान्ने भाव वा प्रवृत्ति।
निर्लिप्त- --- वि. [सं.] --- १. सांसारिक मोहबन्धनमा नभुल्ने; राग, द्वेष आदिबाट मुक्त भएको; कुनै विषयमा आसक्त नहुने। २. लिप्त नभएको; कसैसित कुनै सम्बन्ध नभएको; स्वतन्त्र।
निर्लेप- --- वि. [सं.] --- निर्लिप्त।
निर्लोभ - --- वि. [सं.] --- लोभ नभएको; सन्तोषी, लालच नगर्ने।
निर्वंश- --- वि. [सं.] --- वंश वा कुल नभएको; निस्सन्तान।
निर्वचन- --- वि. [सं.] --- १. वचन वा बोली नभएको; चुप रहने; मौन। ना. २. शब्द वा वाक्यबारे व्याकरणअनुसार गरिने व्युत्पत्ति; भाष्य।
निर्वस्त्र- --- वि. [सं.] --- कुनै पनि वस्त्र नपहिरेको; लुगा नलगाएको; नाङ्गो।
```
-------------------

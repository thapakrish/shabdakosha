-------------------
```
दोधारे --- वि. --- १. दोधारमा परेको; अनिश्चित। २. दुवैतिर ढल्केको; जता पनि लाग्न सक्ने। ३. कुनै खास निर्णयमा पुग्न नसकी त्यसै अलमलिने; बिचको। ४. दुईतिर धार भएको (हतियार)।
दोपट --- ना. [दुई+पट] --- खोट लागेको विषय; कृत्रिम रूपले सिद्ध गरिएको विषय; किर्ते।
दोपटले --- वि. [दुई+पटल+ए] --- दुई पटल (आँखाको ढकनी) भएको।
दोपटले छ --- ना. --- आँखाका दुई ढकनीजस्तो बान्कीको 'छ' अक्षर।
दोपट्टा --- ना. --- हे. दुपट्टा।
दोपहर --- ना. [दुई+पहर] --- दोस्रो पहर; दिनको मध्य भाग; मध्याह्न।
दोपहरिया --- ना. --- १. दोपहर वा मध्याह्नमा मात्र फुल्ने एक जातको फूल। वि. २. दोपहरसम्बन्धी; दोपहरको।
दोपहरे --- ना. --- १. बकाइनाका जस्ता पात हुने तथा रातो, पहेँलो, सेतो र निलो चार रङको फूल फुल्ने एक जातको बोट; त्यसैको फूल। २. रोपाइँ गर्दा दुई पहर समय गएपछि हली, बाउसे, रोपार आदिलाई दिइने विशेष खाजा। ३. दिनमा खाइने खाजा; अर्नी।
दोपाया --- वि. [दुई+पाउ, फा. दुपाय] --- दुई खुट्टा हुने; दुई खुट्टाले हिँड्ने (मानिस, हाँस, परेवा आदि प्राणी)।
दोफर --- ना. [भो. ब.] --- दोचाभित्र लगाउने मोजा।
दोबर --- वि. [दुई+बार? सं. द्विवार] --- १. दुई पत्र भएको; दुईसरो। २. दुईगुना; डबल; दोहोरो।
दोबर दाबर --- ना. --- पटकपटक दोब्याउने काम; दोब्याइतेब्याइ गर्ने काम।
दोबरिनु --- अ.क्रि. --- १. दोबर हुनु, दुईगुना हुनु; डब्लिनु। २. दोबरी हुनु।
दोबरी --- वि. --- दोबर पारेको; भित्री र बाहिरी दुवै भएको; दुई पाटा वा तह भएको; दुईसरो।
दोबऱ्याइ --- ना. --- दोबरिने तथा दोब्याउने क्रिया वा प्रक्रिया।
दोबऱ्याइनु --- क.क्रि. --- दोबर पारिनु; डब्ल्याइनु।
दोबऱ्याउनु --- स.क्रि. --- दोबर पार्नु; डब्ल्याउनु।
दोबऱ्याहा --- वि. --- दोब्रिने खालको; पातलो धार भएको (कोदालो, फरुवा आदि हतियार)।
दोबाच --- ना. --- डन्डीबियोका खेलको एक दाउ।
दोबाटा दोबाटी --- ना. [दोबाटो+दोबाटो] --- सानाठुला दोबाटाहरूको समूह।
दोबाटे --- वि. [दोबाटो+ए] --- १. दोबाटाको। २. दोबाटामा बस्ने। ३. दोबाटाका छेउछाउमा घर भएको। ४. बाटाघाटा, हाटबजार आदिमा पसल थाप्ने।
दोबाटो --- ना. [दुई+बाटो] --- दुइटा बाटा जोडिएको ठाउँ; दुई वा दुईभन्दा बढी बाटाको सङ्ङ्गम भएको ठाउँ।
दोबार्नु --- स.क्रि. [दोबारो+नु] --- धागो, डोरी, कडा वा धातुका पाता आदि दोब्रिने पार्नु; दुईसरो बनाउनु।
दोबारा --- ना. [सं. द्विवार] --- दुईखेप; दुईपल्ट; दुईचोटि; दोबारो।
दोबारिनु --- क.क्रि. [दोबार्+इ+नु] --- दोबार्ने काम गरिनु।
दोब्रिनु --- अ.क्रि. [दोबर+इ+नु] --- १. दोबर हुनु; एकको दुई, दुईको चार भएर बढ्दै जानु । २. खुम्पिँदैखप्टिँदै पत्रपत्र पर्नु; पट्टिनु । ३. हँसिया, कोदालो आदिको धार फर्कनु। ४. भोकले गर्दा पेट ख्याप्प भएर भित्र पस्नु। ५. लाजले शिर निहुरनु।
दोब्याइ --- ना. --- दोब्याउने क्रिया वा प्रक्रिया।
दोब्याइनु --- क.क्रि. --- दोब्रने पारिनु।
दोब्याउनु --- स.क्रि. --- १. दोबर पार्नु; दोब्रने पार्नु। स.क्रि. २. खान नदिएर दुःख दिनु; सताउनु।
दोब्याहा --- वि. --- दोब्रिने खालको।
दोबारो --- ना. --- हे. दोबारा।
दोभरा --- ना. [दुई+भर्+आ] --- दोस्रो खेप भर्दाको घटी; खापा खाने काम।
दोभान --- ना. [दुई वाहन (नदी)] --- दुईतिरबाट बगेर आएका नदीहरू मिसिएको ठाउँ; दुई नदीको सङ्गम।
दोभाने --- वि. --- दोभानको; दोभानमा बस्ने; दोभानहुँदो रहेको। स्त्री. दोभान्नी।
दोभासे --- वि. [सं. द्विभाषी] --- १. दुई भाषा जान्ने; द्विभाषी। २. दुई भिन्नाभिन्नै भाषाभाषीका बिचमा एउटाले बोलेको कुरालाई अर्काको भाषामा उल्था गर्ने। ना. ३. त्यस्तो दुई भाषा जान्ने वा एक भाषाबाट अर्को भाषामा उल्था गर्ने व्यक्ति।
दोमट --- ना. [दुई+मट्टी] --- अलिअलि बालुवा मिसिएको माटो; बलौटे जमिन ।
दोमन --- ना. [दुई+मन] --- १. यसो गरूँ कि उसो गरूँको स्थिति; दोधार। २. सन्देह, धुकचुक।
दोमने --- वि. --- दुई मन हुने; कुनै कुराको निधो गर्न नसक्ने।
दोमासे --- वि. [दुई+मिश्रण] --- १. दुई भिन्नाभिन्नै पदार्थ मिसाउँदा तयार भएको। २. दुवैतिर लाग्ने, मिल्ने वा हुने। ३. दोभासे।
दोमासे २ --- वि. [दुई+मास? सं द्वैमासिक] --- १. दुईदुई महिनामा निस्कने वा हुने (पत्रिका, उब्जाउ आदि)। २. दुवै महिनामा पर्ने।
दोयम --- वि. [फा.] --- दोस्रो कोटिको; मझौला खालको; अब्बलभन्दा मुनिको र सिमभन्दा माथिको (जग्गा-जमिन)।
दोरङ्गा/दोरङ्गी --- वि. [दुई+रङ्ग/रङ्गी] --- दुई रङ भएको; दुई रङ मिलेको; दुईरङ्गी।
दोरानाच --- ना. [ भो. ब.] --- तामाङ जातिको मृत्युसंस्कारका समयमा नाचिने नाच।
दोलक --- ना. [सं.] --- तुन्द्रुङ झुन्डिएर हल्लिरहने वस्तु;; घडीको लङ्गुर ।
दोलख --- ना. [दुई+लख] --- वर्णका शिरमाथि लगाइने दुई लख वा मात्रा (ै); ऐकार।
दोलखकन्ना --- वि. --- वर्णका मास्तिर दुई लख र पछाडि कान्दानी भएको मात्रा (लै); औकार।
दोलखा --- ना. [दो+लक्ष] --- १. नेपालको मध्यमाञ्चल विकासक्षेत्रमा पर्ने जनकपुर अञ्चलको उत्तरी भागमा रहेको एक जिल्ला। वि. २. दुई लाख सङ्ख्या भएको।
दोलन --- ना. [सं.] --- १. तुन्द्रुङ झुन्डिएको वस्तु हल्लने क्रिया; दोलकको हल्लाइ। २. एक निर्दिष्ट बिन्दुबाट अर्को निर्दिष्ट बिन्दुमा
दोला --- ना. [सं.] --- १. डोली वा पाल्की। २. पिङ। ३. झोलुङ्गो। ४. घटबढ भइरहने स्थिति।
दोलाईं --- ना. [दो+रुई] --- दुईसरो कपडाका बिचमा रुवा हाली तगेर बनाइएको सिरकभन्दा पातलो ओढ्ने वस्तु।
दोलाजी --- ना. [दुलाहा+जी] --- हे. डोलाजी।
दोलायन्त्र --- ना. [सं.] --- हीराभस्म बनाउँदा विशेष प्रक्रियाका साथ कोदाको रस राखिएको भाँडामा हीरालाई अग्निपाक गर्न प्रयोग गरिने एक यन्त्र।
दोलायमान --- वि. [सं.] --- १. हल्लिरहेको, झुलेको। २. अस्थिर; चञ्चल। ३. दोमने; दोधारे।
दोलायित --- वि. [सं.] --- हल्लाइएको, झुलाइएको (वस्तु।
दोलिका --- ना. [सं.] --- १. डोली। २. पिङ।
दोलित --- वि. [सं.] --- हल्लिएको वा हल्लाइएको; फुलेको।
दोली --- ना. [सं.] --- डोली।
दोष --- ना. [सं.] --- १. कुनै कुरा, व्यक्ति वा वस्तुमा रहेको त्रुटि, कमी, बाधा आदि अवगुण; खराबी, दुर्गुण। २. नैतिक वा कानुनी दृष्टिले अपराध मानिने कुनै अभियोग, कलङ्क वा लाञ्छना। ३. अपराध; कसुर। ४. फत्तुर; खोट; अत्तो। ५. कलङ्क; दाग। ६. भुल; अशुद्धि। ७. मिसावट; कसर। ८. आयुर्वेदका अनुसार शरीरमा वात, पित्त र कफबाट हुने प्रकोप। ९. सोझै वा अर्थलाई दूषित गराएर काव्यको गुण वा रसको आस्वादनमा हानि गराउने कुरा; रसको अपकर्षक तत्त्व (काव्यदोष, अर्थदोष, रसदोष आदि)।
दोषग्राही --- वि. --- १. अर्काको दोषमा ध्यान दिने। २. दुर्जन; दुष्ट।
दोषज्ञ --- वि. --- १. वस्तु वा व्यक्तिमा रहेका दोषको पारख गर्ने वा सत्असत्लाई विवेकपूर्ण ढङ्गले विश्लेषण गर्न सक्ने; विद्वान्; मनीषी। ना. २. त्यस्तो कुशल व्यक्ति; पण्डित।
दोषत्रय --- ना. --- वात, पित्त र कफबाट उत्पन्न हुने तीन प्रकारको दोष वा खराबी।
दोषदर्शी --- वि. --- अरूमा रहेका दोषहरू मात्रै खोज्ने; छिद्रान्वेषी।
दोषदृष्टि --- ना. --- १. अरूमा रहेका दोष मात्र देख्ने क्रिया; छिद्रान्वेषण। वि. २. अर्काको दोषमात्र खोज्ने वा देख्ने; छिद्रान्वेषी।
दोष प्रमाणित/सिद्ध --- वि. --- अदालतमा आफ्नो अपराध प्रमाणित वा सिद्ध भएको; अभिशंसित (व्यक्ति)।
दोषारोप --- ना. [सं.] --- कुनै दोष भएको कुरा वा दोष गर्ने व्यक्तिउपर आरोप लगाउने काम; अभियोग लगाउने कार्य।
दोषारोपण --- ना. --- दोष लगाउने काम; दोषारोप।
दोषारोपित --- वि. --- दोषको आरोप लगाइएको; दोष लागेको।
दोषी --- वि. [सं.] --- १. दोष गर्ने वा दोष भएको; खराब गुण भएको। २. दाग लागेको; दागी; खोटो। ३. दुष्ट स्वभाव भएको (व्यक्ति)। ४. अदालतबाट दोष प्रमाणित भएको (व्यक्ति)।
दोसल्ला --- ना. [सं. द्विशाट] --- १. किनारामा कार्वोबी बुट्टा भरिएको र बिचबिचमा केही फूलबुट्टा भएको, दुईसरो ऊनीको मूल्यवान् ओढ्‌ने। २. विशेष गरी बिहेमा बेहुलातर्फबाट बेहुलीलाई लगिने महँगो खालको ऊनी खास्टो। ३. कुनै विशिष्ट व्यक्तिलाई सम्मानस्वरूप ओढाइने राम्रो खास्टो।
दोसाँध --- ना. [दुई+साँध] --- १. दुई राज्यका भूभाग छुट्ट्याउनका निम्ति प्रमाणित गरिएको एक निश्चित रेखा; सिमाना (बोर्डर)। २. दुई थरी जग्गा जोडिने निश्चित ठाउँ, साँध । ३. द्विविधा; दोधार; दोमन। ४. दुई भिन्न थरीका अधिकार, व्यवस्था, स्थिति आदिको अन्तर वा बिच। ५. अन्तिम अवस्था। (उदा.- बिरामी त दोसाँधमा पुगिसकेछ।)।
दोसाँधी --- ना. --- दोसाँध ।
दोसाँधे --- वि. --- १. दुई थरी जग्गाका बिचमा रहेको; दोसाँधमा पर्ने। २. द्विविधामा परेको; दोधारमा परेको। ३. दोसाँधसम्बन्धी; दोसाँधको ।
दोसामिसी --- ना. [सं. दोष+मिस ] --- एकअर्काको बाटो हेरेर काम गर्नमा ढिलासुस्ती देखाउने काम; परस्परको हानथाप।
दोसामोस --- ना. --- परस्परमा हानथाप गर्ने वा दोष लगाउने काम; दोसामिसी।
दोसामोसी --- ना. --- दोसामोसको चाल।
दोस्त --- ना. [फा.] --- साथ दिने वा रहने व्यक्ति; साथी; सँगाती; मित्र; प्रेमपात्र; स्नेहभाजन।
दोस्ताना --- ना. --- दोस्ती।
दोस्ती --- ना. --- १. मित्रता; स्नेहभाव। २. साथी; सँगाती; मित।
दोस्रा --- वि. [√ दोस्रो] --- पहिलोभन्दा मुनिको; द्वितीय श्रेणीको।
दोस्रामाल --- ना. --- राणाशासनका समयमा धेरै जग्गा हुने राणाहरूले आफ्ना बिर्ताको आम्दानी उठतीपुठती गर्नका निम्ति स्थापना गरेको माल अड्डा; बिर्तामाल।
दोस्रो --- वि. [सं. द्वितीय] --- १. क्रममा द्वितीय स्थानमा रहेको; पहिलोभन्दा पछिको; द्वितीय। २. प्रस्तुत विषयसँग सम्बन्ध नरहेको; अरू; अर्को; अन्य। स्त्री. दोस्री।
दोस्रो कटान --- ना. --- एकचोटि फेदमै काटेर ढालिएका रुखहरूलाई आवश्यकताअनुसार दोस्रो पटक काट्ने काम।
दोस्रो दर्जाको --- वि. --- १. दोस्रो दर्जा वा तहको; पहिलोभन्दा केही तल्लो कोटिको। २. नम्बरी नभएको; दोस्रो काँट वा नम्बरको (सुन, माल आदि)।
दोस्रो विश्व --- ना. --- वैज्ञानिक शक्तिको उपयोगद्वारा परम्परादेखि भिन्न किसिमले विकास हुँदै आएको शक्तिशाली संसार।
दोहटिया --- वि. [दुई+हटिया] --- दुई भिन्नाभिन्नै ठाउँमा घरबार भएको; दुई देशमा घरगृहस्थी भएको।
दोहद --- ना. [सं.] --- १. गर्भवती आइमाईका मनमा उठ्ने विभिन्न चाहना वा इच्छा। २. गर्भवती हुनाको भाव, अवस्था वा लक्षण। ३. गर्भ; पेटबोकाइ।
दोहदवती --- ना. --- कुनै वस्तुको इच्छा गर्ने गर्भवती स्त्री; दुई जिउकी; गर्भिणी।
दोहन --- ना. [सं.] --- १. दुध दुहुने काम। २. दुधेरो; गबुवा; ढुङ्ग्रो। ३. बौद्धिक, आर्थिक आदि दृष्टिले कसैको शोषण गर्ने काम; दुहाइ।
दोहनी --- ना. --- १. दुध दुहुने काम। २. दुध दुहुने भाँडो; दुधेरो; गबुवा।
दोहरिनु --- अ.क्रि. [दोहरो इ+नु] --- दोहोरो हुनु; दोहोरिनु।
```
-------------------

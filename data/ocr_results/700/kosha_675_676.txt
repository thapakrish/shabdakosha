-------------------
```
धार्मिक सङ्घर्ष- --- ना. --- धर्मावलम्बी र धर्मविरोधीहरूको बिचमा अथवा दुई भिन्नाभिन्नै धर्मका पक्षपातीहरूमा हुने परस्परको काटमार आदि कृत्य।
धार्मिक स्थल- --- ना. --- देउदेउताका मन्दिर, तीर्थ, धाम आदि भएको ठाउँ।
धार्य- --- वि. [सं.] --- १. धारण गर्न योग्य; धारणीय। २. सम्झन लायक; स्मरणीय। ३. लगाउने खालको; पहिरूँपहिरूँ लाग्ने। ना. ४. पोसाक, वस्त्र, गहना आदि।
धाट्य- --- ना. [सं.] --- धृष्ट हुनाको भाव वा अवस्था; ढिठपन; अटेरीपना; धृष्टता।
धावक- --- ना. [सं.] --- १. कपडा धुने व्यक्ति; धोबी। २. हल्कारा। ३. समाचार वा सन्देशबाहक; दूत। ४. संस्कृत भाषाका एक प्रसिद्ध कवि। वि. ५. धुन योग्य (वस्त्र आदि)। ६. दौडने; कुद्ने।
धावन- --- ना. [सं.] --- १ छिटोसँग दगुर्ने काम। २. धुने वा मैला साफ गर्ने काम। ३. चिठी वा सन्देश लाने वा ल्याउने कार्य।
धावन्ती- --- वि. --- ध्याउन्ना गरेर वा परिश्रम गरेर हुने; धावा गर्नुपर्ने। (उदा.- घोकन्ती विद्या धावन्ती खेती।-उखान।)
धावा- --- ना. [भो. ब.] --- लिम्बू जातिका कुलदेवता।
धावा- --- ना. [सं. धावन] --- १. एकाएक झम्टने क्रिया; आक्रमण; चढाइ; हमला। २. कुनै काम सिद्ध गर्नका निम्ति गरिने दौडधुप। ३. कठोर परिश्रम। ४. धपेडी।
धावित- --- वि. --- १. सफा गरिएको; धोइएको; सुकिलो। २. दौडेको; भागेको। ३. गएको।
धिक्- --- वि.बो. [सं.] --- १. तिरस्कार, घृणा आदि बुझाउने शब्द। २. निन्दा; गाली।
धिक्कार्नु- --- स.क्रि. [सं. धिक्कार+नु] --- कुनै खराब काम गर्नेलाई तिरस्कार वा निन्दा गर्नु।
धिक्कार- --- वि.बो. [सं.] --- कसैले नराम्रो, मन नपर्दो काम गर्दा घृणा, निन्दा वा हेला व्यक्त गरेर भनिने शब्द, धिक्।
धिक्काराइ- --- ना. --- धिक्कार्ने क्रिया वा प्रक्रिया।
धिक्कारिनु - --- क.क्रि. --- धिक्कार्ने काम गरिनु।
धिङ्ग्याइँ- --- ना. [धिन्याहा+याइँ] --- धिन्याहापन; धिङ्ख्याहाको चाल।
धिन्याहा- --- वि. [सं. धृष्णक याहा] --- १. आफ्नै कुरा मात्र माथि पार्न खोज्ने; जिद्दीदार; ढिपीवाल । २. काम गर्छु भनेर पनि नगर्ने; नकचरो; येत्तरो। ३. झगडा मात्र गर्ने र भनेको पटक्कै नमान्ने; अटेरी। स्त्री. धिङ्ग्याही।
धित- --- ना. [सं. धृत] --- धैर्य; विश्वास।
धितधरान- --- ना. --- विश्वासको भावना; इमान्दारी।
धितपतेर- --- ना. --- कुनै विषयप्रतिको गहिरो विश्वास, पूर्ण विश्वस्तता।
धितो- --- ना. [सं. धृति] --- आसामीले लिएको ऋणसम्बन्धी धनबापत साहु वा धनीलाई तमसुकमा लेखिदिएको घर, जग्गा आदि; बन्धक।
धितबन्धक- --- ना. --- सापटीका रूपमा रुपियाँपैसा लिएबापत समयमा बुझाउन नसके साहु स्वयम्ले भोगचलन गर्ने र समयमा बुझाउन सके ऋणीले फिर्ता पाउने कबुल गरी राखिएको घरजग्गा, गरगहना आदि।
धितविना- --- वि. --- धितो नराखिएको; धितोविनाको; कपाली।
धिपधिप- --- क्रि.वि. [अ.मू. धिप्+अ (द्वि.)] --- बत्ती, आगो आदि क्षीण रूपमा बारम्बार बल्दै र निभ्दै गर्ने गरी; निभ्लानिभ्लाजस्तो भएर मन्द रूपमा बल्दै।
धिपधिपाइ- --- ना. --- धिपधिप गर्ने क्रिया वा प्रक्रिया।
धिपधिपाइनु- --- अ.क्रि. --- धिपधिप गरेर बत्ती आदि बलिनु।
धिपधिपाउनु- --- अ.क्रि. --- बत्ती, आगो आदि धिपधिप गर्दै बल्नु।
धिपधिपे- --- वि. --- धिपधिप गरेर बल्ने; मधुरो गरी बल्ने (बत्ती आदि)।
धिपिक्क- --- क्रि.वि. [अ.मू. धिपिक्+क] --- १. बत्ती, आगो आदि क्षीण रूपमा बल्ने र तुरुन्त निभ्ने गरी । २. शृङ्गार आदिले बत्ती बले जस्तै भएर; धपक्क।
धिप्कनु- --- अ.क्रि. [अ.मू. धिप्+क+नु] --- बत्ती, आगो आदिको ज्वाला क्षीण रूपमा माथि उठ्नु वा बल्नु।
धिप्काइ- --- ना. --- धिप्कने क्रिया वा प्रक्रिया।
धिप्काइनु- --- क.क्रि. --- धिप्कने पारिनु ।
धिप्काउनु --- प्रे.क्रि. --- धिप्कने पार्नु।
धिप्को- --- ना. --- धिप्प गर्दै बलेको बत्तीको ज्वाला।
धिमा - --- ना. --- हे. धिमे।
धिमाल- --- ना. --- विशेष गरी झापा जिल्लाको पश्चिमी भागमा र मोरङ जिल्लाको पूर्वी भागमा बसोबास गर्दै आएको लिम्बू जातिसँग मिल्दोजुल्दो एक जाति।
धिमाली- --- वि. --- १. धिमाल जातिसँग सम्बन्धित; धिमाल जातिले मान्ने गरेको। ना. २. धिमाल जातिले बोल्ने भाषा; धिमाल जातिको मातृभाषा।
धिमे- --- ना. [नेवा.] --- एकातिर गजाले र अर्कातिर हातले ठोकेर बजाइने दुईतिर छालाले मोहोरेको ढोलकजस्तो एक बाजा; धिमा।
धिराज- --- ना. [सं. अधिराज] --- महाराजाधिराज।
घिरी --- ना. --- १. ठुलो दुलो भएका बाँसका मास्तिरका आँख्ला खोलेर बनाइएको पानी आदि हाल्ने भाँडो; पानी ओसार्ने बाँसको ढुङ्ग्रो। वि. २. साह्रै दुब्लो र अग्लो; टिङ्गरो।
धिरो- --- वि. --- बरियाँत जाँदा ठुलो र चर्को स्वरमा नरसिङ्गा आदि बाजा बजाउने; उराहा।
धिषणा- --- ना. [सं.] --- १. बुद्धि; अक्कल। २. वाक्शक्ति; वाणी। ३. प्रशंसा; स्तुति।
धी- --- ना. [सं.] --- १. बुद्धि; प्रज्ञा; अक्किल। २. मन; चित्त; हृदय। ३. ज्ञान; समझ; स्मृति। ४. कर्म।
धीत- --- वि. [सं.] --- १. पान गरिएको; पिइएको; खाइएको। २. आराधना गरिएको; सन्तुष्ट पारिएको। ना. ३. कुनै विषयवस्तुप्रति मनमा उब्जिएको धोको; तिर्सना, तिर्खा । ४. इच्छा; अभिलाषा। ५. इमान।
धितधरान- --- ना. --- १. राखनधरनमा भएको विश्वास। २. चोरी नगर्ने काम।
धितमर्दो- --- वि. --- धित मर्ने खालको; मनको तिर्सना पूरा हुने किसिमको; सन्तोषजनक ।
धीति- --- ना. [सं.] --- १. पानी आदि पिउने काम; पान। २. पिउने इच्छा; तिर्खा।
धीमा- --- वि. [सं. मध्यम] --- १. बिस्तारै हिँड्ने; मन्द गतिको। २. मध्यम खालको; मन्द। ३. कम्ती वेग भएको; वेगहीन। ४. बिस्तारो; मधुरो। ५. घुर्मेलो; स्पष्ट नभएको। विप. तेज।
धीमान्- --- वि. [सं.] --- १. बुद्धिमान्। ना. २. देवताका गुरु; बृहस्पति।
धीर- --- वि. [सं.] --- १. जस्तोसुकै आपत्विपत् वा सुखदुःख भए तापनि एकै रूपमा रहने; धैर्यशाली। २. गम्भीर; सहनशील। ३. विनयशील; नम्र स्वभावको। ४. सुन्दर; मनोहर।
धीरचेता- --- वि. --- मनमा धैर्य धारण गर्न सक्ने सामर्थ्य भएको; स्थिर चित्त भएको।
धीरता - --- ना. --- १. धीर हुनाको भाव, अवस्था वा गुण; धैर्य। २. जुनसुकै परिस्थितिमा पनि स्थिर रहने प्रक्रिया; स्थिरता।
धीरत्व- --- ना. --- धीरता।
धीरप्रशान्त- --- वि. --- नाट्यशास्त्रअनुसार वीर एवं शान्त स्वभाव भएको (काव्यको नायक)।
धीरललित- --- वि. --- धीरता, वीरता तथा ललितपना भएको र निश्चिन्त, अतिभावुक एवं विलासी प्रवृत्ति भएको (काव्यको नायक)।
धीरा- --- वि. [सं.] --- आफ्ना नायकमा परस्त्रीसँग लसपस भएका चिह्नहरू देखेर व्यङ्ग्यात्मक रूपले रिस पोख्ने (नायिका)।
धीराधीरा- --- वि. --- नायकका शरीरमा परस्त्री समागमका लक्षणहरू देखेर रिसले रुँदै उसको चित्तवृत्तिलाई विचलित तुल्याउने (नायिका)।
धीरोदात्त- --- वि. [सं.] --- साहित्यशास्त्रका अनुसार दयालु, क्षमाशील, बलवान्, धीर, दृढप्रतिज्ञ, योद्धा र आत्मप्रशंसा नगर्ने खालको (नायक)।
धीरोद्धत- --- वि. [सं.] --- प्रचण्ड, चञ्चल, अहङ्कारी, आत्मश्लाघी तथा अरूको गर्व सहन नसक्ने (नायक)।
धीवर- --- ना. [सं.] --- १. घाटमा नाउ तार्ने व्यक्ति; माझी; मलाहा। २. पुराणअनुसार एक प्राचीन देश वा त्यस देशका निवासी।
धुनु- --- स.क्रि. [सं. धावन] --- १. कुनै वस्तुमा रहेको फोहरमैला, दागकसर आदि सफा पानीले पखाल्नु; सफा गर्नु; प्रक्षालन गर्नु। २. बिहान उठेर मञ्जन, कुल्ला आदि गरी सबै मुख पखाल्नु; मुखारी गर्नु। ३. टाढाका साइनुको जुठो हटाउन मुख पखाल्नु। ४. मनमा रहेको दाग, क्लेश आदि सबै निकाल्नु।
धुइँधुइँ- --- क्रि.वि. [अ.मू. धुइँ (द्वि.)] --- अत्यन्त क्रियाशील भई कुनै वस्तु खोज्ने गरी।
धुइँधुइँती- --- क्रि.वि. --- धुइँपत्ताल गरेर, धुइँधुइँ।
धुइँपत्ता/धुइँपत्ताल- --- ना. [अ.मू. धुइँ+पत्तो/पाताल] --- ज्यादै लागिपरेर कुनै कुरा खोजी गर्ने काम; पातालै उधिनँला भनेजसो गरेर खोज्ने काम।
धुइरनु- --- अ.क्रि. [धुइरो+अ+नु] --- १. मानिस वा अन्य प्राणी चारैतिरबाट एकै ठाउँमा जम्मा हुनु, धुइरो लाग्नु, भिड लाग्नु। २. एउटैमाथि धेरै जना जाइलाग्नु।
धुइराइ- --- ना. --- धुइरने क्रिया वा प्रक्रिया।
धुइराइनु- --- क.क्रि. --- धुइरने पारिनु; धुइरन लाइनु।
धुइराउनु- --- प्रे.क्रि. --- धुइरो लाग्नु, धुइरनु।
धुइरो- --- ना. [सं. धुरा] --- १. चारैतिरबाट एकै ठाउँमा जम्मा हुने क्रिया; ताँतीलगाइ। २. धेरै जना एकै जनामाथि जाइलाग्ने काम। ३. भिड।
धुइऱ्याइ- --- ना. [√ धुइरि (+याइ)] --- धुइरिने वा धुइरो लाग्ने क्रिया-प्रक्रिया।
धुइऱ्याइनु- --- क.क्रि. --- धुइरो लाग्ने पारिनु; धुइरिन लगाइनु।
धुइऱ्याउनु- --- प्रे.क्रि. --- धुइरिने पार्नु; धुइरिन लाउनु।
धुकचुक- --- ना. [धुकचुक] --- कुनै विषयप्रति भएको मनको संशय; शङ्का; सन्देह, यसो गर्ने कि उसो गर्ने भन्ने सोचाइ।
धुकचुकाइ- --- ना. --- धुकचुकाउने भाव, क्रिया वा प्रक्रिया।
धुकचुकाइनु- --- अ.क्रि. --- धुकचुकाउने होइनु; धुकचुक लागिनु।
धुकचुकाउनु - --- अ.क्रि. --- धुकचुक लाग्नु, सन्देहमा पर्नु।
धुकचुकाहट- --- ना. --- धुकचुकाउने भाव, अवस्था, क्रिया वा प्रक्रिया।
धुकचुकाहा- --- वि. --- धुकचुक गर्ने स्वभाव भएको।
धुकचुकी- --- ना. --- धुकचुकाउने क्रिया वा प्रक्रिया।
धुकचुके- --- वि. --- धुकचुक गर्ने; धुकचुकाउने।
धुकधुक- --- क्रि.वि. [अ.मू. धुक (द्वि.)] --- १. कडा परिश्रमले वा भय-त्रासले गर्दा मटु चल्ने गरी। ना. २. धुकधुकी।
धुकधुकाइ- --- ना. --- धुकधुकाउने क्रिया वा प्रक्रिया।
धुकधुकाइनु- --- क.क्रि. --- धुकधुक होइनु।
धुकधुकाउनु- --- अ.क्रि. --- मुटु चल्नु; मुटु चल्दा आवाज आउनु।
धुकधुकाहट- --- ना. --- धुकधुकाउने भाव, अवस्था वा क्रिया-प्रक्रिया।
धुकधुकी- --- ना. --- १. मुटुको स्पन्दन वा आवाज; मुटुको धड्कन। २. प्राण, सास। ३. हृदय ।
धुजा- --- ना. [सं. ध्वजा] --- कपडा, कागज आदि च्यातिएर वा काटिएर बनेको ससानो टुक्रो; चिरो; धरो; धुर्को।
धुजा २- --- ना. --- कपडा, कागज आदि च्यातिएर टुक्रैटुक्रा वा चिरैचिरा भएको अवस्था।
धुजा पाती- --- ना. --- कपडा, कागज आदि चिरो र बोट- बिरुवाको पाती; देउदेउताका स्थानमा चढाइने कपडाका धुजा र पाती।
धुजिनु- --- अ.क्रि. --- धुजा हुनु; टुक्रा पर्नु; चिरिनु।
धुजे- --- वि. --- धुजा भएको ।
धुजैधुजा- --- ना. [धुजा (द्वि.)] --- टुक्रैटुक्रा; चिरैचिरा।
धुज्याइ- --- ना. --- धुजिने र धुज्याउने क्रिया वा प्रक्रिया।
धुज्याइनु- --- अ.क्रि. / क.क्रि. --- धुजा पर्नु वा पारिनु।
धुज्याउनु- --- स.क्रि. --- धुजा पार्नु; टुक्र्याउनु; चिराचिरा पार्नु।
धुज्याहट - --- ना. --- धुज्याउने भाव, अवस्था वा क्रिया-प्रक्रिया।
धुज्याहा- --- वि. --- १. धुज्याउने। २. धुजिने खालको।
धुत्नु- --- स.क्रि. [सं. धुत+नु] --- १. लोभलालच देखाएर वा फकाईफुल्याई कसैसँग भएको मालताल आदि लिनु। २. जबरजस्तीसँग अरूको वस्तु लिनु; खिच्नु; तान्नु। ३. अरूको गोप्य रहेको वा रहस्यको कुरो खुस्काउनु।
धुतधात- --- ना. --- धुत्ने काम; धातधुत।
धुताइ- --- ना. --- धुत्ने क्रिया वा प्रक्रिया।
धुताइनु- --- क.क्रि. --- धुत्न लाइनु, धुत्ने पारिनु।
धुताउनु- --- प्रे.क्रि. --- धुत्न लाउनु, धुत्ने पार्नु।
धुतार- --- वि. --- अर्काको धनमाल जबरजस्तीसँग धुत्ने स्वभावको; धुताहा।
```
-------------------

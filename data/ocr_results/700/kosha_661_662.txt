-------------------
```
द्वितीय --- वि. [सं.] --- १. दोस्रो। २. दोस्रा तहको; दोस्रो दर्जाको। ३. अर्को; अन्य।
द्वितीय श्रेणी- --- ना. --- दोस्रो तह; तृतीयभन्दा माथिल्लो दर्जा; प्रथम श्रेणीभन्दा तल्लो श्रेणी।
द्वितीय हिमानी- --- ना. --- पुरातत्त्वशास्त्रका अनुसार लगभग पाँच लाख वर्षपहिले प्रारम्भ भएको हिमयुगको समय; प्रथम अन्तर हिमानीभन्दा पछि प्रारम्भ भएको हिमयुग।
द्वितीया --- ना. --- १. कृष्ण वा शुक्ल पक्षको दोस्रो तिथि; प्रतिपदाको भोलिपल्ट; दुतिया। वि. २. आफूदेखि अर्की; दोस्री। ३. दोस्रो दर्जाकी।
द्वितीयाश्रम- --- ना. --- दोस्रो आश्रम; गृहस्थाश्रम; बह्मचर्याश्रमपछिको आश्रम।
द्वित्व- --- ना. [सं.] --- १. दुइटा हुनाको भाव वा अवस्था; दोहोरो स्थिति। २. दुईको सङ्ख्या। ३. युग्म; जोडा। ४. एकै अनुहारका र एकै अर्थका शब्दहरू पूर्ण, आंशिक तथा आपरिवर्तित रूपमा दोहोरिएर नयाँ शब्दहरूको निर्माण हुने व्याकरणिक प्रक्रिया; द्विरुक्ति (झरझर, तात्तातो, खनखाँचो इ.)।
द्वित्वीभवन- --- ना. --- द्वित्व हुने प्रक्रिया; शब्द वा व्यञ्जन दोहोरिएर शब्द निर्मित हुने एक पद्धति।
द्विदल- --- वि. [सं.] --- दुई पत्र भएर उम्रने; दुई दिउल हुने (चना, केराउ, दलहन अन्न आदि)।
द्विधा- --- अव्य. [सं.] --- १. दुई किसिमले; दुई तरिकाबाट। २. दुई भागमा; दुई फ्याकमा।
द्विधातु- --- ना. [सं.] --- दुई धातुका मेलले बनेको मिश्रित धातु।
द्विधातुक- --- वि. --- दुई प्रकारका धातु मिसिएको; दुई भिन्नभिन्न धातुहरूको मेलबाट तयार भएको।
द्विधात्वीय प्रणाली- --- ना. --- सुन, चाँदी आदि दुई धातुका मुद्रालाई निश्चित अनुपातका आधारमा विधिग्राह्य वा प्रामाणिक मुद्रा मान्ने प्रणाली; मिसौटे प्रणाली।
द्विप- --- ना. [सं.] --- सुँडमा लिएर खाने हुँदा दुई बाजी पानी खाने भनिने जन्तु अर्थात् हात्ती; गज।
द्विपक्षीय प्रसंविदा- --- ना. --- दुवै पक्षका बिचमा हुने प्रतिज्ञा वा समझौता; सन्धिपत्र।
द्विपक्षीय- --- वि. [सं.] --- दुवै पक्षसँग सम्बन्धित; पक्षविपक्ष दुवैपट्टि उस्तै सरोकार राख्ने।
द्विपथ- --- ना. [सं.] --- दुई ठाउँबाट आएका बाटा मिलेको ठाउँ; दोबाटो।
द्विपथा- --- ना. --- पहिलो तथा तेस्रो पाउ तेह्र मात्राको र दोस्रो तथा चौथो पाउ एघार मात्राको हुने एक छन्द।
द्विपद/द्विपाद- --- वि. [सं.] --- १. दुई खुट्टा हुने; दुईखुट्टे। ना. २. दुई खुट्टा हुने प्राणी; दोपाया जन्तु।
द्विपदा- --- ना. --- दुई चरण मात्र हुने एक प्रकारको छन्द; ऋचा।
द्विपदी- --- ना. --- १. दुई चरण मात्र हुने एक प्रकारको गीति वा मात्रिक वृत्त। २. तीनतीन पङ्क्ति गरी लेखिने एक प्रकारको चित्रकाव्य।
द्विबाहु- --- वि. [सं.] --- दुई बाहु हुने; दुई हात भएको (मानिस)।
द्विबिन्दु- --- ना. [सं.] --- शब्द वा अक्षरका पछाडि दिइने दुई थोप्ला; विसर्ग; दबासबिन्दु।
द्विभाषी --- ना. [सं.] --- दोभासे।
द्विभुज- --- वि. [सं.] --- १. दुइटा हात हुने; दुई भुजा भएको। ना. २. कुना; कोण।
द्विमुखी- --- ना. [सं.] --- १. दुइटा खुट्टा र मुख मात्र निकाल्दै गरेको बियाउन लागेको गाई; उभयमुखी गाई। वि. २. दुईतिर मुख भएको; दुईमुखे।
द्विरागमन- --- ना. [सं.] --- १. विवाह भएपछि दोस्रो पटक पतिका घरमा आएकी बधू। २. दोस्रो पटक आउने काम; पुनरागमन। ३. दुलान फर्काउने काम।
द्विरुक्त- --- वि. [सं.] --- १. दोहोऱ्याएर भनिएको; दुई चोटि भनिएको। २. दुई प्रकारले उल्लेख गरिएको। ना. ३. पुनर्कथन।
द्विरुक्ति- --- ना. --- १. व्याकरणका अनुसार शब्द वा वर्ण दोहोरिने प्रक्रिया। २. एक चोटि भनिसकेको कुरो फेरि अर्को चोटि भन्ने काम। ३. पुनरुक्ति हुँदा पर्ने एक काव्यदोष।
द्विरूढा- --- ना. [सं.] --- दोस्रो विवाह गर्ने आइमाई; दुईपोइले स्वास्नीमान्छे।
द्विवचन- --- ना. [सं.] --- संस्कृत व्याकरणका अनुसार दुई सङ्ख्या बुझाउने वचन।
द्विविध- --- वि. [सं.] --- दुई प्रकारको; दुई खालको।
द्विविधा- --- ना. [सं.] --- दोधार; दोठ्याङ; सन्देह, धुकचुक; अरेमरे; दुविधा।
द्विशिर/द्विशीर्ष- --- वि. [सं.] --- १. दुई शिर भएको; दुईटाउके। ना. २. अग्नि। ३. शत्रु, वैरी।
द्विसदनात्मक- --- वि. [सं.] --- विधानमण्डल वा संसदीय मण्डलको दुई सदन हुने (बेलायतको कमन सभा र लर्डसभा, भारतको लोकसभा र राज्यसभा, नेपालको २०४७ सालको संविधान अनुसारको प्रतिनिधिसभा र राष्ट्रियसभा इ.)।
द्विस्वर- --- ना. [सं.] --- एक स्वरको उच्चारण गर्दै अर्को स्वरको उच्चारणमा लागिने हुनाले दुवै स्वरको संयुक्त रूपमा उच्चारण गरिने स्वर; संयुक्त स्वर।
द्वीप --- ना. [सं.] --- १. चारैतिरबाट पानीले घेरिएको अग्लो भूभाग; टापु। २. पुराणअनुसार पृथ्वीका सात विभाग (जम्बु, प्लक्ष, कुश, शाल्मली, क्रौञ्च, शाक र पुष्कर)।
द्वीपी- --- वि. --- १. द्वीपसम्बन्धी; द्वीपको। २. द्वीप वा टापुमा गएर बस्ने। ना. ३. बाघ। ४. चितुवा।
द्वेष- --- ना. [सं.] --- मन नपरेको व्यक्तिको अहित चिताउने मानसिक प्रवृत्ति; डाह; ईर्ष्या। २. दुस्मनी; शत्रुता; ईबी।
द्वेषण- --- ना. --- १. द्वेष गर्ने काम; डाहा गर्ने क्रिया। २. घृणा; निन्दा। ३. शत्रु, दुस्मन।
द्वेषी- --- वि. --- १. द्वेष गर्ने; डाहा गर्ने। ना. २. शत्रुः दुस्मन; वैरी।
द्वेष्य- --- वि. --- १. द्वेष गर्न उचित; डाहा गर्न सुहाउँदो। ना. २. द्वेषको पात्र; वैरी; शत्रु।
द्वैगुणिक- --- वि. [सं.] --- दुई गुना ब्याज लिने वा खाने; डबल ब्याज असुल गर्ने (साहु-महाजन)।
द्वैत- --- ना. [सं.] --- १. दुइटा हुनाको भाव वा अवस्था। २. जोडा; युगल। ३. आफ्नो र अरूको भिन्नता राख्ने भाव; भेदभाव; पक्षपात।
द्वैतवाद --- ना. --- आत्मा र परमात्मा अथवा जीव र ईश्वरलाई भिन्नभिन्न तत्त्व मानिने एक दार्शनिक सिद्धान्त; अद्वैतवादको उल्टा वा त्यसको विरोधी मत वा सिद्धान्त।
द्वैतवादी- --- वि. --- द्वैतवादको समर्थक वा अनुयायी।
द्वैध- --- ना. [सं.] --- १. दुई प्रकारको हुनाको भाव वा अवस्था। २. अन्तर; भिन्नता। ३. परस्परमा विरोध हुनाको भाव। ४. सन्देह; शङ्का; धुकचुक। ५. राजनीतिमा अर्को राष्ट्रसँग व्यवहार गर्दा मुख्य उद्देश्य गुप्त राखेर गौण उद्देश्य प्रकट गर्ने नीति।
द्वैधशासन- --- ना. --- १. दुई भिन्नाभिन्नै वर्गमा सत्ता विभक्त भएको शासनप्रणाली; केही विभाग सरकारका हातमा र केही विभाग जनप्रतिनिधिका हातमा रहने एक शासनप्रणाली। २. दुइटा सत्ताधिकारीले एकै समयमा एकै देशमा चलाउने दोहोरो शासन। (अंशुवर्माको समयमा नेपालमा द्वैधशासन चलेको थियो।)
द्वैधीकरण- --- ना. --- दुई भागमा विभाजित गर्ने काम; दुई खण्डमा छुट्टिने वा छुट्ट्याउने क्रिया; दुई ठुन्का वा दुई फ्याक पार्ने काम।
द्वैधीभाव- --- ना. --- १. दुई किसिमको हुनाको भाव वा स्थिति; द्विधा भाव; द्वैध। २. भित्र र बाहिर बेग्लाबेग्लै विचार भएको अवस्था। ३. दुविधाको भाव; दोधार; सन्देह।
द्वैपायन- --- ना. [सं.] --- महाभारत, पुराण आदि पौराणिक ग्रन्थका रचयिता; वेदव्यास।
द्वैप्य- --- वि. [सं.] --- १. द्वीपसम्बन्धी; द्वीपको। २. द्वीप वा टापुमा रहने; द्वीपमा उत्पन्न हुने।
द्वैमातुर- --- वि. [सं.] --- १. दुइटी आमा हुने (व्यक्ति)। ना. २. गणेश। ३. जरासन्ध।
द्वैराज्य- --- ना. [सं.] --- कुनै दुर्बल वा पराजित राज्यमा अन्य दुई शक्तिशाली देशको संयुक्त प्रभुत्व तथा शासनव्यवस्था।
```
-------------------

-------------------
```
निशाकर --- ना. --- चन्द्रमा।
निशाकर- --- ना. --- रहने वानर; निशाकपि अनुगणमा पर्ने एक प्रकारको सानो वानर।
निशाचर- --- वि. --- १. राति हिँड्ने; राति राति डुल्ने। ना. २. राक्षस । ३. लाटोकोसेरो। ४. चखेवा। ५. भूत। ६. पिशाच। ७. चोर। ८. कुँडो।
निशाचरी- --- ना. --- राक्षसी; वेश्या स्त्री; व्यभिचारिणी नारी।
निशान- --- ना. [फा.] --- हे. निसान।
निशाना- --- ना. --- निसाना।
निशानी- --- ना. --- निसानी।
निशान्त- --- ना. [सं.] --- उज्यालो हुने बेलाको रात; रातको चौथो प्रहर।
निशान्ध- --- वि. [सं.] --- १. राति आँखा नदेख्ने। ना. २. रतन्धो।
निशान्धता --- ना. --- राति आँखा नखेख्ने रोग; रतौंजी।
निशामुख- --- ना. [सं.] --- साँझ; सन्ध्याकाल।
निशि- --- ना. [सं.] --- १. रात; रात्रि। २. एकथरी काँसको बोट।
निशिदिन- --- क्रि.वि. --- रातदिन; अहोरात्र।
निशिपाल- --- ना. --- भगण, जगण, सगण, नगण र रगण भएको वार्णिक छन्द ।
निशीथ- --- ना. [सं.] --- १. आधा रात; मध्यरात्रि। २. रात; रात्रि।
निशीथिनी- --- ना. --- रात।
निशोथ --- ना. [सं.] --- दुई वा तीन वर्षमा एकपल्ट मात्र फुल्ने, पानका आकारका पात, हरिया फूल र खैरा फल लाग्ने एक जातको रौंदार नरम लहरा। (यसका हरिया डाँठमा सेता, काला र राता धर्सा गरी तीन भेद छन्। आयुर्वेदमा यसको गुण ज्वररेचक, वायुनाशक र सर्प तथा बिच्छीले टोकेको विष शमन गर्ने बताइएको छ)।
निश्चय- --- ना. [सं.] --- १. शङ्का वा दुविधा नभएको ज्ञान; सन्देहरहित ज्ञान। २. टुङ्गो; निक्र्योल; निधो; ठहर । ३. विश्वास; पत्यार। ४. दृढ विचार; गहिरो भावना। ५. अलङ्कारशास्त्रका अनुसार अरू विषयलाई निषेध गरेर प्रकृत विषयको स्थापना गर्दा पर्ने अलङ्कारको एक भेद।
निश्चयतः- --- क्रि.वि. --- निश्चय नै; पक्कापक्की।
निश्चयात्मक- --- वि. [सं.] --- १. निश्चय भएको; निधो गरिएको; निश्चित। २. निस्सन्देह। ३. ठिक।
निश्चयात्मक सर्वनाम- --- ना. --- कुनै व्यक्ति वा वस्तुलाई तोकेर देखाउने वा औंल्याउने त्यो, यो, ती, यी, त्यहाँ, यहाँ आदि सर्वनाम; दर्शक सर्वनाम।
निश्चयात्मकता- --- ना. --- निश्चयात्मक हुनाको भाव वा स्थिति।
निश्चल- --- वि. [सं.] --- १. हलचल नगर्ने; चल्न वा हल्लन नसक्ने; नचलेको; स्थिर। २. नबदलिने; परिवर्तन नहुने।
निश्चला- --- वि. --- १. निश्चल (स्त्री) । ना. २. लक्ष्मी।
निश्चित- --- वि. [सं.] --- १. निश्चय गरिएको; निधो भएको; टुङ्गो लागेको। २. पक्का। क्रि.वि. ३. कुनै बाधाविना; पक्कापक्की।
निश्चितता- --- ना. --- निश्चित हुनाको भाव वा अवस्था।
निश्चिन्त- --- वि. [सं.] --- १. कुनै चिन्ता नलिने; फिक्री नभएको; निस्फिक्री। २. शान्त प्रकृतिको; धैर्यशाली।
निश्चिन्तता- --- ना. [सं.] --- निश्चिन्त हुनाको भाव वा स्थिति; बेफिक्रीपन।
निश्चेतन- --- वि. [सं.] --- चेतनाशक्ति नभएको; बेहोस; मूर्छित।
निश्चेष्ट- --- वि. [सं.] --- १. चेष्टा नभएको; होस हराएको; अचेत; चेतनाहीन। २. अचल; स्थिर।
निश्चेष्टता- --- ना. --- १. निश्चेष्ट हुनाको भाव वा अवस्था; अरू ठाउँमा सर्ने प्रवृत्तिको अभाव; स्थिरता। २. चेष्टाविहीनता।
निश्छल- --- वि. [सं.] --- १. अरूलाई धोका नदिने, छलकपट नगर्ने; निष्कपट। २. स्वच्छ हृदयको।
निश्छलता- --- ना. --- निश्छल हुनाको भाव वा स्थिति; निष्कपटता।
निश्वस्त- --- वि. [सं.] --- १. निश्वास फालिएको। २. निश्वास निकाल्दा उच्चारण गरिएको (ध्वनि आदि)।
निश्वास- --- ना. [सं.] --- १. नाक वा मुखबाट निस्केको सास; शरीरको श्वासप्रश्वासको प्रक्रियामा भित्रबाट बाहिर जाने वायु। २. प्राणवायु नाकबाट निस्कने प्रक्रिया। ३. लामो सास; सुस्केरा।
निश्शक्त- --- वि. [सं.] --- शक्ति नभएको; विनातागतको; शक्तिहीन।
निश्शङ्क- --- वि. [सं.] --- विनाशङ्काको; शङ्कारहित; सन्देहरहित।
निश्शब्द- --- वि. [सं.] --- आवाजविनाको; शब्दहीन।
निश्शस्त्र- --- वि. [सं.] --- हतियार नभएको; शस्त्रहीन।
निश्शस्त्रीकरण- --- ना. --- हातहतियारले रहित पार्ने काम; शस्त्र हटाउने काम; कुनै देश वा देशहरूमा आपसी सम्झौताबाट हतियारहरू कम गर्दै जाने नीति।
निश्शस्त्रीकृत- --- वि. --- निश्शस्त्रीकरण गरिएको।
निश्शुल्क- --- वि. [सं.] --- १. शुल्क नलाग्ने; तिरो तिर्नु नपर्ने; फिस बुझाउनु नपर्ने; निःशुल्क। क्रि.वि. २. पारिश्रमिक नलिईकन; विनावेतन।
निश्शेष- --- वि. [सं.] --- १. केही पनि बाँकी नरहेको; शेष नभएको। २. सिद्धिएको; समाप्त।
निषङ्ग- --- ना. [सं.] --- १. बाण, शर राखेर पिठ्यूँमा भिर्ने भाँडो; ठोक्रो। २. तरबार; खड्ग। ३. एकता; मेल।
निषङ्गी- --- वि. --- १. ठोक्रो भिर्ने। ना. २. व्याधा।
निषाद- --- ना. [सं.] --- १. एक प्राचीन अनार्य जाति। २. सङ्गीतका सात स्वरमध्ये एक स्वर। ३. ब्राह्मणद्वारा शूद्रकन्याबाट जन्माइएको वर्णसङ्कर जाति।
निषादी- --- ना. --- माहुते।
निषिद्ध- --- वि. [सं.] --- १. निषेध गरिएको; रोक लगाइएको; वर्जित। २. दूषित; दोषले पूर्ण। ३. खराब; काम नलाग्ने।
निषेचन --- ना. [सं.] --- १. सेचन गर्ने काम; छर्कने प्रक्रिया। २. भिजाउने काम; आर्दीकरण।
निषेध- --- ना. [सं.] --- १. रोक लगाउने काम; वर्जन; मनाही। २. बाधा; प्रतिबन्ध; अड्को।
निषेधक- --- वि. --- रोक लगाउने; निषेध गर्ने; रोक्ने।
निषेधाज्ञा- --- ना. --- १. कतैकहीँ कुनै अवाञ्छित काम भएगरेमा वा गर्ने आशङ्का देखिएमा त्यसबाट हानि हुने पक्षले अदालतमा उजुरी परेको बखत सम्बन्धित अदालतबाट त्यस्तो कार्य नगर्न प्रतिवादी पक्षलाई दिइने आदेश। २. कुनै सङ्कटको स्थितिमा मालसामानको आयातनिर्यात वा परिवहनमा प्रतिबन्ध लगाइने सरकारी आदेश;
निषेधात्मक --- वि. [सं.] --- निषेध गरिएको; अस्वीकृति वा अभाव बुझाउने; नकारात्मक।
निषेधात्मकता- --- ना. --- निषेधात्मक हुनाको भाव वा अवस्था।
निषेधाधिकार- --- ना. [सं.] --- १. कुनै प्रस्तावित कार्यलाई अस्वीकृत गरेर रोक्ने अधिकारी; आफ्नो अस्वीकृति अरूमा पनि सक्रिय गराउने हक। २. संयुक्त राष्ट्रसङ्घका केही शक्तिशाली राष्ट्रले प्रस्तावित कार्यमा रोक लगाउने अधिकार; विशेषाधिकार; भिटो।
निषेधित- --- वि. [निषेध + इत] --- निषेध गरिएको; रोक लगाइएको।
निष्क- --- ना. [सं.] --- १. एक प्रकारको स्वर्णमुद्रा (एक कर्ष बराबरको)। २. गलामा पहिरने सुनको गहना। ३. सुन।
निष्कण्टक- --- वि. [सं.] --- १. काँडा नभएको; स्निग्ध। २. बिघ्न बाधा केही नभएको; निर्विघ्न। ३. प्रतिद्वन्द्वी नभएको; कुनै शत्रु नभएको; एकलौटी। क्रि.वि. ४. निर्विघ्न तवरले ।
निष्कपट- --- वि. [सं.] --- १. अरूलाई धोका नदिने, छलकपट नभएको; छलछाम गर्न नजान्ने। २. सोझो; साधारण प्रकृतिको।
निष्कपटता- --- ना. --- निष्कपट हुनाको भाव वा अवस्था।
निष्कर- --- वि. [सं.] --- करबाट मुक्त; महसुल नलाग्ने; शुल्क नलिइने।
निष्करुण- --- वि. [सं.] --- करुणा नभएको; निर्दयी; निठुरी।
निष्कर्म- --- वि. [सं.] --- निष्क्रिय; अल्छी; जाँगरमरुवा।
निष्कर्मण्य- --- वि. [सं.] --- १. कर्म नगर्ने; अकर्मण्य; काममा नजोतिएको; अल्छी। २. काम नलाग्ने; निकम्मा।
निष्कर्मा- --- वि. [सं.] --- १. मन लाएर काम नगर्ने; एकचित्त भएर काम नगर्ने। २. बेकामको; रद्दी।
निष्कर्ष- --- ना. [सं.] --- १. सारभूत अर्थ; निचोड; सार। २. विवादास्पद विषयमा आपसी विचारविमर्शबाट निस्केको ठहर; विचार मन्थनबाट निस्केको सारवस्तु। ३. परिणाम; नतिजा । ४. निर्णय; निधो; टुङ्गो। ५. निश्चय; जाँचबुझ।
निष्कल- --- वि. [सं.] --- १. कुनै अङ्ग वा भाग नष्ट भएको; टुटेफुटेको। २. कला नभएको; कलाहीन। ३. वीर्य नभएको; पराक्रमहीन।
निष्कलङ्क- --- वि. [सं.] --- १. कलङ्क नभएको; दाग नभएको; निर्दोष। २. स्वच्छ; उदार हृदय भएको।
निष्काम कर्म- --- ना. --- फलको आशा नगरीकन गरिएको काम।
निष्काम- --- वि. [सं.] --- १. कुनै प्रकारको इच्छा नभएको; आसक्ति नभएको। २. फलको इच्छा नराखी गरिएको (काम); कामनाहीन। ३. फलको आशा नराखी गरिने (कार्य)।
निष्कारण- --- क्रि.वि. [सं.] --- १. कुनै कारणविना; कारण नभईकनै। २. बिनसित्ति; अकारण।
निष्कास- --- ना. [सं.] --- १. निकाल्ने काम; बाहिर पठाउने प्रक्रिया। २. कुनै घरजग्गाबाट बाहिर सडकसम्म ओहोरदोहोर गर्ने ठाउँ; निकास। ३. घर, महल आदिको बाहिर निस्केको भाग; कौसी; बरन्डा।
निष्कासन- --- ना. [सं.] --- १. कुनै संस्था, कार्यालय आदिबाट केही अवधिका लागि वा सधैंका लागि निकाल्ने काम; निकाला। २. प्रवेश रद्द गर्ने काम; सम्बन्धित संस्था वा कार्यालयबाट लाञ्छनासहित हटाउने काम।
निष्कासित- --- वि. [सं.] --- १. निकालिएको; बाहिर पठाइएको। २. विद्यालय वा कुनै कार्यालयबाट निष्कासन गरिएको।
निष्किञ्चन- --- वि. [सं.] --- केही पनि नभएको; दरिद्र; तन्नम; निर्धन।
निष्कुल- --- वि. [सं.] --- वंशहीन; कुलहीन।
निष्कुलीन- --- वि. --- १. असल कुलमा नजन्मेको; कुलीन नभएको; बेखानदानको। २. सभ्य नभएको; असभ्य।
निष्क्रम- --- वि. [सं.] --- क्रमविहीन; क्रम नभएको।
निष्क्रमण- --- ना. [सं.] --- १. निस्कने काम; बाहिर जाने प्रक्रिया। २. हिन्दू धर्मअनुसार बालकलाई पहिलो पटक बाहिर निकाल्ने संस्कार; नवजात शिशुलाई सूर्यको दर्शन गराउने संस्कार।
निष्क्रमण पत्र- --- ना. --- पारपत्र।
निष्क्रय- --- ना. [सं.] --- १. कुनै काम वा सेवाका लागि दिइने धन; भाडा; ज्याला। २. बदलामा दिइने द्रव्य । ३. मालको साटफेर; अदलीबदली; विनिमय। ४. कुनै वस्तु लिएर त्यसको वास्तविक मोलभन्दा धेरै कम मोल दिने काम; निग्रह।
निष्क्रान्त- --- वि. [सं.] --- १. बाहिर गएको; निस्केको। २. निकालिएको।
निष्क्रिय प्रतिरोध- --- ना. --- खटाएको काम नगरी जनाइने विरोध; असहयोग आन्दोलन।
निष्क्रिय- --- वि. [सं.] --- १. कुनै चेष्टा नभएको; निश्चेष्ट। २. कुनै पनि काम नगर्ने; क्रियारहित; अकर्मण्य। ३. निश्चल; स्थिर।
निष्क्रियता- --- ना. --- अकर्मण्यता।
निष्क्लेश- --- वि. [सं.] --- क्लेश, चिन्ता वा फिक्री नभएको।
निष्ठ- --- वि. [सं.] --- १. रहेको; काममा लागेको; कर्तव्यमा संलग्न। २. कुनै काममा आस्था वा श्रद्धा राख्ने; निष्ठावान्। ३. ठहऱ्याइएको; प्रमाणित।
निष्ठा- --- ना. [सं.] --- १. कुनै कामविशेषमा अथवा परम्परागत मान्यतामा राखिने श्रद्धा; भक्तिभाव; आस्था। २. अवस्थिति; आधार। ३. विश्वास।
निष्ठाकर्म- --- ना. --- चोखीनिती; आचारविचार; धार्मिक कार्य।
निष्ठाकाष्ठा- --- ना. --- पुरानो रूढि र अन्धधारणालाई तर्कविना अनुसरण गर्ने काम।
निष्ठावान्- --- वि. --- निष्ठा भएको; श्रद्धा राख्ने; आस्थावान्।
निष्ठित --- वि. --- निष्ठा भएको; निष्ठामा रहेको।
निष्ठुर --- वि. [सं.] --- १. कठोर हृदय भएको; उज्जन्ड। २. निठुरी; निर्दयी।
निष्ठुरता- --- ना. --- निष्ठुर बन्ने क्रिया वा स्वभाव; निठुरीपन; क्रूरता।
निष्णात- --- वि. [सं.] --- १. सिपालु; कुशल; निपुण। २. कुनै विषयमा आधिकारिक जानकारी राख्ने; विशेषज्ञ।
निष्पक्ष --- वि. [सं.] --- १. वादी, प्रतिवादीमध्ये कसैको पक्षमा नलाग्ने; पक्षपात नगर्ने। २. मध्यस्थ; तटस्थ; ब्रह्मले देखेको निर्णय दिने।
निष्पक्षता- --- ना. --- निष्पक्ष हुनाको भाव वा स्थिति; पक्षपात नगरिने क्रिया वा नीति।
निष्पत्ति- --- ना. [सं.] --- १. पैदा हुने काम; उत्पत्ति। २. प्रमाणद्वारा सिद्ध
```
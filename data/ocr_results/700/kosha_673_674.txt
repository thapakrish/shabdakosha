-------------------
```
धातुविज्ञान --- ना. --- रासायनिक प्रक्रियाद्वारा साफ गरेर सुन, चाँदी आदि विशुद्ध धातु बनाउन सिकाउने विद्या। २. सबै शब्द धातुबाटै विकसित भएका हुन् भन्ने भाषाशास्त्रीय एक सिद्धान्त।
धातुविज्ञान- --- ना. --- फलाम, पित्तल आदि धातुसम्बन्धी कुराको अध्ययन गर्ने वा तीबारे जानकारी दिने शास्त्र।
धात्री- --- ना. [सं.] --- १. धाई; उपमाता। २. पृथिवी, धरित्री। ३. त्रिफलामध्ये एक; अमला। ४. गङ्गा। ५. गायत्री देवी। ६. गाई। ७. उन्नाइस गुरु तथा त्यति नै लघु मात्रा हुने आर्याछन्दको एक भेद।
धात्रीपत्र- --- ना. --- भैरुमपाती।
धात्रीफल- --- ना. --- बान्ता रोक्न र टाउको दुख्दा आराम दिलाउन प्रयुक्त हुने बियाँ भएको, तितो पात हुने एक जातको वनस्पति; त्यसकै बियाँ।
धात्रीविद्या- --- ना. --- गर्भिणी आइमाईलाई सुत्केरी गराउन सहयोग गर्ने र बालकको पालनपोषण गर्न सिकाउने विद्या।
धात्वर्थ- --- ना. [सं.] --- कुनै शब्दको धातुबाट निस्कने अर्थ; शब्दको मूल अर्थ।
धात्विक- --- वि. [सं.] --- धातुको वा धातुबाट बनेको; धातुसम्बन्धी।
धात्विक मूल्य- --- ना. --- मोहर आदिमा अङ्कित गरिएअनुसारको मूल्य नभएर तिनीहरूमा मिसाइएका धातुको बजारभाउअनुसारको मूल्य; मोहर आदिमा धातुको मूल्यका आधारमा निर्धारित गरिने मूल्य।
धादिङ- --- ना. --- नेपालको मध्यमाञ्चल विकासक्षेत्रभित्र पर्ने बाग्मती अञ्चलको एक जिल्ला।
धान्नु- --- स.क्रि. [सं. धारण] --- १. कुनै कामका निम्ति निर्धारित खर्चले सुरुबुरु पुग्नु; थेग्नु। २. एक वस्तुले अर्को वस्तुलाई थाम्नु; अड्याउनु। ३. कुनै वस्तु निश्चित समयसम्म टिक्नु; खप्नु। ४. र्धारित साधनले निर्वाह गर्नु; काम चल्ने किसिमले पुऱ्याउनु; टार्नु । ५. कुनै काम निर्धारित समयमा समाप्त गर्नु; भ्याउनु।
धान- --- ना. [सं. धान्य] --- सिरुका आकारका लामा लामा पात हुने, नलका मुखबाट धेरै गेडा भएका बाला लाग्ने, खेतमा हिलो पारेर उमारिएको बिउ रोपिने वा बुगुल्टो माटोमा गेडै छरेर उमारिने, ओखली, ढिकी र मेसिनले कुटेर चामल बनाइने कालो, रातो र पहेंलो रङका गेडा लाग्ने एक जातको प्रमुख अन्न।
धानकुटी --- ना. --- माकुराका जस्ता धेरै खुट्टा र सानो, डल्लो जिउ हुने प्रायः घाँसपातमा उम्रने एक जातको किरो।
धानगाग्री- --- ना. --- वरिपरि बाटुलो चौको बनाई केटाकेटी खेल्दा मसिना ढुङ्गा त्यही चौकीमा पर्ने गरी खेल्ने एक खेल।
धानगोदाम- --- ना. --- १. धान राख्ने घर; धनसार। २. धान आदि अन्न राख्ने सरकारी घर।
धान चमरा- --- ना. --- सुत्ला च्याप्नुभन्दा केही अगाडि मकैका बोटको टुप्पाबाट पलाउने चमर जस्तै झुप्पो।
धानचरी- --- ना. --- मुसो।
धाननाच- --- ना. --- मेला, पर्व, हाटबजार आदिमा भेला भई नातेदारबाहेकका युवायुवतीहरूले परस्पर हात समाई वालम भन्दै वा गीत गाउँदै नाचिने पूर्वी नेपालका विशेषतः लिम्बू जातिमा प्रचलित प्रसिद्ध लोकनृत्य।
धानिनु- --- क.क्रि. [धान्+इ+नु] --- धान्ने काम गरिनु।
धानी- --- ना. [धान+ई] --- १. नपाक्तैको धानको बोटजस्तो हरियो रङ। वि. २. त्यस्तो रङ भएको।
धानुक- --- ना. [सं. धानुष्क] --- १. धनु चलाउने व्यक्ति; धनुर्धारी। २. रुवा फड्कने व्यक्ति; धुनियाँ। ३. नेपालका तराईभेतिर बसोवास गर्ने एक जाति।
धानुष्क- --- ना. [सं.] --- धनुकाँड बोक्ने, लिने तथा चलाउने व्यक्ति।
धाने --- वि. [धान+ए] --- धानसम्बन्धी।
धाने ब्याज- --- ना. --- रिन दिएलिएका रुपियाँको ब्याजस्वरूप लिइने धान; जिन्सी ब्याज।
धान्य- --- ना. [सं.] --- १. धान। २. धान आदि अनाज, अन्न। ३. धनियाँ। ४. एक प्राचीन अस्त्रविशेष।
धान्यकल्क- --- ना. --- धानका गेडाबाट उक्किने बोक्रो; भुस।
धान्यकूट- --- ना. --- १. धान थुपारिएको रास। २. धान राखिएको घर; धनसार।
धान्यपञ्चक- --- ना. --- १. शालि, ब्रीहि, शूक, शिवी र क्षुद्र गरी जम्मा पाँच प्रकारका धान। २. वैद्यशास्त्रअनुसार आमातिसार तथा उदरशूलको उपचारका निम्ति प्रयोग गरिने औषधी।
धान्यपूर्णिमा- --- ना. --- मङ्सिर महिनामा पर्ने पूर्णिमा; मार्ग शुक्ल पूर्णिमा।
धान्याम्ल- --- ना. --- चामलका पिठामा कोदो हालेर अमिल्याई बनाइने एक प्रकारको मद्य; जाँड; बियर।
धाप्नु- --- स.क्रि. [धाप+नु] --- १. खोपी, डन्डीबियो आदिका खेलमा सो खेल हान्नका निम्ति फड्कनु। २. कसैलाई स्याबासी वा धन्यवाद दिँदा हत्केलाले हल्का धाप दिनु। ३. पशुहरूलाई शान्त पार्नाका निम्ति पिठिउँमा लबटाले हलुको गरी हान्नु।
धाप१- --- ना. [सं. धावन] --- १. खोपी आदि खेलमा नियमित रूपले हालिने फड्को। २. कसैलाई स्याबासी, धन्यवाद आदि दिँदा पिठ्यूँमा हानिने स्नेहपूर्ण हल्का लबटो। ३. पशुहरूलाई शान्त गर्नका निम्ति पिठिउँमा दिइने चपेटाको हल्का प्रहार।
धाप- --- ना. [सं. धाप] --- पानी जमेर वा धेरै हिलो भएर गाडिने र भासिने ठाउँ, दलदल।
धापको किलो- --- वि. --- दृढता नभएको; जता पनि ढल्किने; अस्थिर ।
धापिनु- --- अ.क्रि. [धाप+इ+नु] --- ज्यादा हिँडाइ वा धावासँग गरिएका कामले थकित हुनु; धपेडिनु।
धाम- --- ना. [सं.] --- १. बस्ने, ओतिने र अडिने ठाउँ; गृह; घर। २. बसोबासका निम्ति सुरक्षित स्थान; वासस्थान। ३. शरीर; देह; जिउ। ४. शोभा; सुषमा; श्री। ५. तेज; किरण; प्रभाव। ६. देउदेउताहरू रहेको प्रसिद्ध ठाउँ; स्वर्ग; पुण्यस्थान; तीर्थ।
धामन- --- ना. [सं. धामिणी] --- हरियो-पहेँलो झल्का भएको सेतो रङको ज्यादै लामो र ज्यादै छिटो दगुर्ने, पुच्छरमा विष हुने, कसैलाई नडस्ने एक जातको सर्प; धामिन (यसको पुच्छर जसको जुन अङ्गमा पर्छ त्यो मासु गलेर झर्छ। यसले गाई-भैंसी आदि र स्वास्नीमान्छेलाई बेहेर उनीहरूको थुन वा स्तनबाट दुध चुस्छ र उनीहरू मर्छन् भन्ने जनधारणा मधेसतिर रहेको छ।)।
धामा- --- ना. [सं. धावन] --- १. कुनै उपलब्धि हासिल गर्नका निम्ति गरिने कडा परिश्रम, मिहिनेत। २. कठिनाइ, कठोरता; मुस्किल।
धामा- --- ना. [धाई+आमा] --- धाईआमा।
धामिन- --- ना. --- हे. धामन।
धामिनी- --- ना. [सं.] --- धामन सर्प।
धामी- --- ना. [प्रा. धम्मि] --- १. भूत, प्रेत, बोक्सी, डाइनी, लागो आदिको आशङ्कामा सो रोग निको गराउन शरीरमा देउदेउता वा भूतप्रेत आदिको प्रवेश गराएर तन्त्रमन्त्र प्रयोग गरी झारफुक गर्ने व्यक्ति; झाँक्री। २. धिमाल जातिको ग्रामदेवताको पुजारी।
धामीधमिनी- --- ना. --- १. स्त्री धामी । २. धामीकी पत्नी।
धार- --- ना. [सं.] --- १. नदी वा समुद्रको पानीको प्रवाह; पानी आदिको बगाइ। २. वर्षाकालमा जम्मा गरिएको पानी। ३. एक्कासि बर्सिएको मुसलधारे वर्षा। ४. कुनै हतियारको काट्ने तिखो र पातलो भाग; किनारा। ५. पानी आदिको मध्य भाग; बिच; अन्तर। ६. कुनै वस्तुको रेखा; डोरो। वि. ७. लिने, थाम्ने वा बोक्ने (जस्तो- कर्णधार, सूत्रधार इ.)।
धारक- --- वि. [सं.] --- १. धारण गर्ने। २. रोक्ने, छेक्ने; अवरोध उत्पन्न गर्ने। ३. ऋण लिने; कर्जा खाने; रिनी। ४. कुनै वस्तु कतै लिएर जाने; वाहक। ना. ५. कलश; घडा।
धारण- --- ना. [सं.] --- १. कुनै वस्तु राम्ररी लिने, समाउने वा बोक्ने काम; ग्रहण गराइ (जस्तो- वस्त्रधारण, कवचधारण इ.)। २. शरीरमा लुगा, कपडा आदि लगाउने काम; पैराइ। ३. उधारो वा ऋण लिने काम। ४. सुरक्षित राख्ने काम; जोगारा। ५. स्मरण गर्ने काम; सम्झौनी।
धारणा- --- ना. [सं.] --- १. धारण गरिने अवस्था, क्रिया, गुण वा भाव। २. कुनै कुरा मनमा धारण गरिने शक्ति; बुद्धि; सम्झना; अक्किल। ३. मनमा भएको दृढ निश्चय; सद्विचार । ४. मर्यादा। ५. स्मृति; याद। ६. योगमा ब्रह्मको मात्र ध्यान रहने मनको स्थिति।
धारणामूलक- --- वि. --- मूल रूपमा बुद्धि, सद्विचार, मर्यादा, ब्रह्मको ध्यान आदिसम्बन्धी धारणा भएको; धारणा नै मूल शक्ति भएको।
धारणीय- --- वि. [सं.] --- धारण गर्न उचित; मनमा दृढ रूपले ग्रहण गर्न योग्य।
धारधुर- --- ना. [अ.मू. धुर्+अ (द्वि.)] --- १. बेसरी तातेको तरल पदार्थ सेलाउनका निम्ति एक भाँडाबाट अर्का भाँडामा खन्याइरहने चाल। २. दुहुँदै गरेका दुधका सिर्का ढुङ्ग्रामा पर्दा उत्पन्न हुने ध्वनि।
धारयिता- --- वि. [सं.] --- १. धारण गर्ने। २. ऋण लिने।
धारा- --- ना. [सं.] --- १. पानी वा पन्यालो पदार्थको लगातारको बहाइ; प्रवाह; धार। २. निरन्तर चलिरहेका कुनै कुराको क्रम। ३. छहरो; छाँगो; झर्ना। ४. ऐन-कानुन, नियम, विधान आदिको दफा; खण्ड। ५. पानी भुईंमा खस्ने पाइप, हुँड आदि; धारो।
धारागृह- --- ना. --- १. तीव्र वेगले छुट्ने पानीका धारा। २. फोहरा भएको घर।
धाराधर- --- ना. --- धारालाई धारण गर्ने चिज, जलधर; बादल; मेघ।
धाराप्रवाह- --- ना. --- १. पानीको धारो जस्तै अविच्छिन्न रूपले बगिरहने प्रक्रिया। क्रि.वि. २. अविराम गतिले; नरोकिईकन; एकनाससित।
धारावर्षण- --- ना. --- अविरल रूपले वर्षा हुने प्रक्रिया।
धारावाहिक/वाही- --- वि. --- १. अविरल गतिको; निरन्तर रूपमा चलिरहने। २. एकपछि अर्को गर्दै क्रमिक रूपमा चलेको (लेख आदिको प्रकाशन)।
धारासम्पात/सार- --- ना. --- अखण्ड रूपमा भएको वर्षा; अतिवृष्टि; मुसलधारे पानी।
धारिउँ- --- वि. [धार+इउँ] --- खुकुरी, तलवार आदिको धारजस्तो; धारजस्तो पारेको।
धारिउँ हात- --- ना. --- कसैलाई गाली गर्दा वा सराप्ता धारजस्तो पारेर ठड्याइएको हात।
धारिणी- --- ना. [सं.] --- १. धरणी; धरित्री; पृथिवी। वि. २. धारण गर्ने (स्त्री)।
धारित- --- वि. [सं.] --- १. धारण गरिएको। २. सम्झिएको; स्मरण गरिएको। ३. लगाइएको; पहिरिएको (लुगा, गहना आदि)।
धारिलो --- वि. [धार इलो] --- तीक्ष्ण धार भएको; ज्यादै लाग्ने; खुब काट्ने (हतियार आदि)।
धारी- --- वि. [सं.] --- १. धारण गर्ने; ग्रहण गर्ने (जस्तै- धनुर्धारी, शस्त्रधारी इ.)। २. पढेका कुरा नबिर्सने; स्मरणशक्ति भएको; धारणा गर्ने शक्ति भएको। ३. अरूबाट ऋण लिने; ऋणी; आसामी; कर्जादार।
धारीचरो- --- ना. --- खोलाको किनारवरिपरि ठुलठुला ढु‌ङ्गामा बस्ने, भालेको शरीर निलो, पखेटा, पुच्छर खैरो र पोथीको शरीर खैरोमा कहीँकहीँ निलो, पुच्छरमा सेतो हुने, पुच्छर डोलाइरहने चरो; भद्राइचरो।
धारे- --- वि. [धार+ए] --- तीक्ष्ण धार भएको; धारजस्तो परेको; धारजस्तो; धारको।
धारे हात- --- ना. --- अरूलाई सराप्ता काटेको जस्तो अभिनय गरिने हातको मुद्रा; धारिउँ हात।
धारो- --- ना. [सं. धारा] --- १. पाइप, हुँड, टुटी आदिबाट अविरल रूपमा खसेको पानीको प्रवाह। २. निरन्तर रूपमा पानी झार्न तयार गरिएको पाइप, हुँड, टुटी आदि वस्तु । ३. अविच्छिन्न रूपमा भइरहने आवतजावत; धुइरो।
धारोष्ण- --- वि. --- दुहुँदादुहुँदैको; दुहेर चिसो नभएको; थुनबाट झरिसक्ने बित्तिकैको; थुनको तातो नसेलाएको (दुध)।
धार्तराष्ट्र- --- ना. [सं.] --- १. चुच्चो परेको र खुट्टा काला हुने एक जातको हाँस। २. धृतराष्ट्रका वंशज, कौरव।
धार्नी- --- ना. [सं. धारणी] --- १. बाह्र पाउको तौल। वि. २. त्यति तौलको ।
धार्मिक- --- वि. [सं.] --- १. धर्मसँग सम्बन्धित; धर्मविषयक । २. धर्म गर्ने; धर्मप्रति आस्था राख्ने; धर्मात्मा; धर्मशील।
धार्मिक कार्य- --- ना. --- धर्मसम्बन्धी कार्य; पाठपूजा, तीर्थव्रत; यज्ञ, उपवास आदि कार्य।
धार्मिक क्षेत्र- --- ना. --- देउदेउताका मन्दिर तीर्थस्थल आदि रहेको इलाका; धार्मिक स्थल।
धार्मिकता - --- ना. --- धार्मिक हुनाको अवस्था, गुण वा भाव।
```
-------------------

-------------------
```
देहान्तर- --- ना. [सं.] --- धार्मिक विश्वासअनुसार मरेपछि प्राप्त हुने अर्को शरीर; जन्मान्तर।
देहान्तरण- --- ना. --- नयाँ देह वा शरीर धारण गर्ने काम।
देहान्तरित- --- वि. --- देहान्तर भएको; नयाँ जन्म लिएको।
देहाय- --- ना. [अ. दफ्आत] --- स्रेस्तामा सिलसिला वा क्रम मिलाएर विभिन्न रकमकलम लेखिने ठाउँ; तपसिल; निम्नाङ्कन; देहा।
देहावरण- --- ना. [सं.] --- १. शरीर रक्षा गर्ने वस्तु; कवच। २. शरीर ढाक्ने वस्तु; लुगा कपडा; वस्त्र।
देहावसान --- ना. [सं.] --- देह वा शरीरको अवसान वा अन्त; मरण; मृत्यु।
देही- --- वि. [सं.] --- १. देह वा शरीर भएको; शरीरधारी। ना. २. जीव; प्राणी। ३. आत्मा; भित्री मन।
दैत्य- --- ना. [सं.] --- १. कश्यप ऋषिकी दिति नाउँ गरेकी पत्नीबाट जन्मिएका सन्तान; असुर, राक्षस। २. ठुलो भद्दा शरीर भएको तथा डरलाग्दो व्यक्ति। ३. दुराचारी व्यक्ति। ४. ज्यादै खाने व्यक्ति।
दैत्यगुरु- --- ना. --- दैत्यका गुरु; शुक्राचार्य।
दैत्यपति- --- ना. --- दैत्यहरूका अधिपति; हिरण्यकशिपु।
दैत्यारि- --- ना. --- १. दैत्यका शत्रु। २. विष्णु, देवता। ३. इन्द्र।
दैदस्तुर --- ना. [(द्वि.) दस्तुर] --- १. पहिलेदेखि चलिआएको रीतिरिवाज वा लिनेदिने कामकुरा। २. त्यसअनुसार लिनेदिने गरिएको दस्तुर (नगद वा जिन्सी वस्तु )।
दैनन्दिन- --- वि. [सं.] --- १. प्रतिदिनको; दिनैपिच्छेको; दिनहुँको। क्रि. यो. २. दिनदिनै; प्रतिदिन; दिनहुँ; लगातार।
दैनन्दिनी- --- वि. --- १. दिनदिनैको; दिनैपिच्छेको; दैनिक। ना. २. प्रत्येक दिनका घटनाहरूको टिपोट वा सो टिपोट लेखिने गरिएको पुस्तिका; दैनिकी; डायरी; रोजनामचा।
दैनिक - --- वि. [सं.] --- १. प्रत्येक दिनको; दिनैपिच्छे हुने वा गरिने; दिनहुँको (दैनिक उपस्थिति, दैनिक कार्य, दैनिक पारिश्रमिक इ.)। २. प्रतिदिन वा दिनदिनै प्रकाशित हुने (अखबार वा खबरकागत)।
दैनिक तथा भ्रमण भत्ता- --- ना. --- कर्मचारीलाई कामविशेषले कार्यालय वा संस्थागत क्षेत्रबाट अन्यत्र काजमा खटाउँदा नियमानुसार दिइने दैनिक खर्च तथा यात्राखर्च (टी.ए. डी.ए.)।
दैनिक पत्र- --- ना. --- प्रतिदिन प्रकाशित हुने समाचारपत्र वा अखबार।
दैनिक पञ्जिका- --- ना. --- दिनैपिच्छेका घटना वा दिनहुँ क्रय-विक्रय, लेनदेन आदि भएको विवरण लेख्ने बही; रोजनामचा; डायरी।
दैनिक भत्ता - --- ना. --- सरकारी वा संस्थागत काममा आफूले काम गरिरहेका इलाकादेखि बाहिर खटिएर जाँदा दर्जाअनुसार दैनिक रूपमा प्राप्त हुने तलबबाहेकको विशेष रकम।
दैनिक स्थानान्तरण- --- ना. --- कुनै वस्तु, सरसामान आदि एक ठाउँबाट अर्को ठाउँमा दिनैपिच्छे ल्याउने वा लैजाने काम; दिनहुँ सरसामग्री ओसारपसार गर्ने काम।
दैनिकी- --- ना. --- दिनैपिच्छेका घटना वा दिनदिनै प्राप्त भएको तथ्य लेख्ने पुस्तिका; दैनन्दिनी; रोजनामचा; डायरी।
दैन्य- --- ना. [सं.] --- १. दीन हुनाको भाव वा अवस्था; दीनता; दरिद्रता; गरिबी। २. विनीत भाव; नम्रता; मलिनता। ३. कायरता; कमजोरी; निर्धापन। ४. साहित्यमा दुःखकष्ट आदिका कारणले मनमा खिन्नता, मलिनता र नम्रता उब्जने एक प्रकारको सञ्चारी भाव।
दैया- --- ना. [सं. दायाद] --- पैतृक सम्पत्ति आदिका निमित्त सम्बन्धित व्यक्तिमा रहेको हक वा अधिकार; दाबी।
दैयादार- --- वि. --- पैतृक सम्पत्तिको हकदार; अंशियार; हक, भाग आदिको दाबी गर्ने।
दैर्घ्य- --- ना. [सं.] --- वस्तुका आकृतिको लम्बाइ; दीर्घता; लामोपन; लमाइ।
दैला- --- ना. [दैलोको ति. रू.] --- धेरैवटा दैलो, ढोका।
दैलाको गाँड- --- ना. --- दैलाका पछाडि आग्लो छिराउन दुलो पारेर ठोकिएको वा दैलो ताछ्ताखेरि नै निकालिएको काठको उडिल्लो परेको भाग।
दैलाको पघरी --- ना. --- पुरानो शिल्पकलाले सजिएका घरमा दैलामा राखिने चौकोसभन्दा माथितिरको बुट्टादार काठ।
दैलादैली - --- ना. --- सानाठुला धेरै दैलाको समूह।
दैलेख- --- ना. [देवलोक ? सं. दिविलोक] --- नेपालको मध्यपश्चिमाञ्चलस्थित भेरी अञ्चलको एक जिल्ला।
दैलेठेलो- --- ना. [दैलो ठेलो] --- दैलाको तलतिर लगाइएको वा जडिएको ठेलो; सँघारको तेर्सो काठ।
दैलो- --- ना. [√ दहिलो] --- १. घरमा पस्न वा निस्कनका निम्ति राखिएको ढोका; दहिलो; द्वार। २. त्यो ठाउँ थुन्ने, खोल्ने फल्याक, चित्रो, तार आदिको साधन।
दैव- --- वि. [सं.] --- १. देवतासम्बन्धी। २. देवता वा ईश्वरबाट भएको। ३. देवतालाई अर्पित गरिएको। ना. ४. ईश्वर । ५. भाग्य; प्रारब्ध; तगदिर। ६. आकाश।
दैवगति- --- ना. --- १. दैवको गति; ईश्वरीय घटना। २. ईश्वरको प्रेरणा वा माया। ३. प्रारब्ध; भाग्य।
दैवगत्या - --- ना. --- दैवगति।
दैवज्ञ - --- वि. --- १. दैवसम्बन्धी सबै कुरा जान्ने। ना. २. भविष्यमा हुने कुरा जान्ने र अरूलाई बताउने व्यक्ति; ज्योतिषी।
दैवत- --- ना. --- १. देवदेवता; देवताहरूको समुदाय। २. यास्क मुनिका निरुक्तको तेस्रो काण्ड। वि. ३. देवतासम्बन्धी; देउदेउतासँग सम्बन्ध रहेको।
दैव दुर्विपाक- --- ना. --- देवताबाट भएको ठगाइ; भाग्यहीनता; दुर्भाग्य।
दैवदोष- --- ना. --- दैवले दिएको दोष; भाग्यहीनता।
दैवपर- --- वि. --- आफ्ना बलबुद्धिको वास्ता नगरी खालि भाग्यको भरमा रहेको; भाग्यवादी।
दैवयोग- --- ना. --- १. संयोग; मौका; चानस। २. भाग्य; प्रारब्ध।
दैववश/वशात्- --- क्रि.वि. --- एकाएक; अचानक; संयोगले; अकस्मात्; भाग्यवश।
दैववाणी- --- ना. --- १. ईश्वरको बोली। २. आकाशवाणी। ३. संस्कृत भाषा।
दैववादी- --- वि. --- १. आफ्ना बलबुद्धिद्वारा कुनै पनि उपाय नगर्ने र खालि भाग्यका भरमा रहने। २. अल्छी; निरुद्योगी।
दैवविद्- --- ना. --- दैव जान्ने व्यक्ति; भविष्यको कुरा बताउने व्यक्ति; ज्योतिषी; दैवज्ञ।
दैव विवाह- --- ना. --- ज्योतिष्टोम आदि यज्ञमा ऋत्विक आचार्य आदिलाई दिइने कन्यादानका रूपमा हुने विवाह; आठ प्रकारका विवाहमध्ये एक।
दैव श्राद्ध- --- ना. --- देवप्रीतिका उद्देश्यले गरिने एक प्रकारको श्राद्ध।
दैवहीन - --- वि. --- भाग्य नभएको; अभागी; दुःखी।
दैवागत/दैवात्- --- क्रि.वि. --- १. भाग्यले गर्दा; दैवसंयोगले। २. अब्झटसँग; अकस्मात्; अचानक।
दैवाधीन - --- वि. --- दैवका अधीनमा रहेको; भाग्यको भरमा रहने।
दैविक- --- वि. [सं.] --- १. देवतासँग सम्बन्धित; देवताको। २. देवताका निम्ति गरिएको (जस्तो- दैविक श्राद्ध) । ३. देवताद्वारा गरिएको (जस्तो- दैविक ताप)। ४. भाग्य वा संयोगवश घटित हुने।
दैवी- --- वि. [सं.] --- १. देवदेवतासँग सम्बन्धित; देवताको। २. देवताद्वारा भएको। ३. अचानक भएको वा घट्न आएको; आकस्मिक। ४. सात्विक। ५. भाग्य वा संयोगद्वारा भएको। ना. ६. देवविवाह गरिएकी स्त्री। ७. ज्योतिषी। ८. एक प्रकारको दैविक छन्द।
दैवी गति- --- ना. --- १. दैव वा ईश्वरद्वारा गरिएको कुरा। २. भावी सम्भावना। ३. हुनेहुनामी।
दैवी घटना - --- ना. --- प्रकृतिका विकृतिबाट आकस्मिक रूपमा घट्न गएको सुखद वा दुःखद परिस्थिति।
दैवी प्रकोप- --- ना. --- भूकम्प, अतिवृष्टि, अनावृष्टि, आँधीबेरी, महामारी आदिले सिर्जना गरेको आपत्तिजनक स्थिति।
दैवी सङ्कट- --- ना. --- प्रकृतिका विकारबाट घटेका घटनाहरूबाट हुन जाने आपत्विपत् वा कष्ट।
दैहिक- --- वि. [सं.] --- १. देहसँग सम्बन्ध भएको; शारीरिक। २. देहबाट उत्पन्न भएको; देहज।
दो- --- ना. / वि. [सं. द्वि.] --- १. दुई। २. सामासिक पदमा जोडिने सोही रूप (दोबाटो, दोभान, दोमन इ.)।
दोकडा- --- ना. [दुई+कडो --- १. दुईवटा कडा लागेको एक प्रकारको सानो ताउलो। [दुई+जोडा] २. एकैसाथ रहेका दुई वस्तु; जोडा; युगल। ३. एक पैसाको चार भागको एक भाग; दाम।
दोकला- --- वि. [प्रा. द्विकले --- १. दुई जना मात्र; एकलाको पूरक; (जस्तो- एकलादोकला)। ना. २. जोडी; जोईपोइ। स्त्री. दोकली।
दोकलै- --- वि. --- दुई जना मात्रै; एकलैको पूरक, (जस्तो- एकलैदोकलै। (उदा.- साँझ परेपछि बाटामा एकलैदोकलै नहिँड्न, डर हुन्छ।)
दोकान - --- ना. [दुई+कान] --- १. दुई कान। २. अर्को कान; दोस्रो कान।
दोकान २- --- ना. [फा. दुकान] --- सरसामान किनबेच गर्ने ठाउँ वा घर; पसल; दुकान।
दोकानदार- --- ना. --- सरसामान बेच्न पसलमा बसेको व्यक्ति; व्यापारी; दुकानदार।
दोकानी- --- वि. [दुई+कान+ई] --- १. दुई कान हुने वा दोस्रो व्यक्तिको कानमा पर्ने अवस्था; एकानीको पूरक, जस्तो- एकानीदोकानी। (उदा.- एकानीदोकानी हुँदैमा कुरो फैलिहाल्यो नि।) ना. २. दोषादोष; भनावैरी; बझौटी। ३. पसले।
दोकाने- --- ना. [दोकान+ए] --- बेचबिखन गर्ने व्यक्ति; दोकानदार; पसले।
दोक्चिनु- --- अ.क्रि. [सं. दौर्गल > प्रा. दोगच्च+नु] --- १. दुर्गतिमा पर्नु। २. कुटाइ खाइनु। ३. उम्कन नपाउनु।
दोक्च्याइ- --- ना. --- दोक्चिने क्रिया वा प्रक्रिया।
दोक्च्याइनु- --- क.क्रि. --- दोक्चिने पारिनु; दोक्चिन लाइनु।
दोक्च्याउनु- --- स.क्रि. / प्रे.क्रि. --- १. दोक्चिने पार्नु। २. दलेर, थिचेर कुट्नु। ३. कतै जान, उम्कन नदिनु ।
दोख- --- ना. [सं. दोष] --- १. जरो बिग्रिएर हुने एक प्रकारको रोग; एक किसिमको सन्निपात। २. दुःख दिने मान्छे। ३. हानि गर्ने कुनै कुरा वा वस्तु।
दोखी- --- वि. --- दोख भएको; दोखले घडेको।
दोख्याहा- --- वि. --- दोख लागिरहने (ठाउँ वा व्यक्ति)। स्त्री. दोख्याही।
दोगला - --- ना. [फा. दोगल] --- १. विवाहित लोग्नेदेखि अतिरिक्त अर्कै पुरुषसँगको समागमबाट जन्मिएको व्यक्ति; जारपुत्र। २. भिन्नाभिन्नै जातका आमाबाबुबाट जन्मिएको व्यक्ति । ३. वर्णसङ्कर; ठिमाहा; ठिम्मर । ४. कुनै पनि देशको सिमानामा बसी आफूलाई अनुकूल मिल्ने गरी कहिले यताको र कहिले उताको कुरा भन्ने व्यक्ति।
दोचन्दा- --- वि. [फा. दोचन्द] --- दोहोरो; डबल; दुगुना (तिरो, जरिवाना आदि)।
दोचा- --- ना. [भो. ब.] --- भोटेजातिका मानिसहरूले प्रायः हिमाली भेगमा लगाउने, घुँडासम्म आउने एक प्रकारको जुत्ता।
दोचारे- --- वि. [प्रा. दोच्च+रे] --- यताको उता र उताको यता दोहोरो कुरा ओसार्ने; नारद।
दोछायाँ/दोछाया- --- ना. [दुई+छायाँ/छाया] --- प्रकाश छेकिनाले ओझेल परेको वा दुईतिरका प्रकाशले गर्दा स्पष्टसँग नदेखिने गरी परेको छायाँ; अस्पष्ट देखाइ।
दोजाई- --- वि. [दुई जिउ] --- दोजिया; दुई जिउकी।
दोजिया- --- वि. [दुई+जिउ] --- दुई जिउ भएकी; दुई जिउकी; गर्भिणी; गर्भवती।
दोज्याडा- --- ना. [भो. ब.] --- घुँडादेखि मुनि वा माथि दोचा बाँध्ने डोरी।
दोटा- --- वि. [दुइटा] --- दुईवटा; दुइटा।
दोठ्याङ- --- ना. [दुई+ठ्याङ] --- १. यता कि उता हुने स्थिति; असजिलो परेको वा बिग्रेको अवस्था। २. दोधारमा पर्ने स्थिति; अरे कि मरेको अवस्था।
दोतला- --- वि. [दुई+तला] --- एक तलामाथि अर्को तला छापिएको; दुईतले ।
दोदन्त- --- ना. [दुई दन्त] --- जुवाका खेलमा सोह्र कौडीमध्ये दुई कौडी मात्र उत्ताना पर्दा हुने एक दाउ; दुई चित र दुई ठाडा; छक्का दाउ।
दोदन्ते- --- वि. --- दुई दाँत मात्र देखिने अवस्थाको; दुई दाँत मात्र भएको।
दोदरा- --- ना. --- नेपालका धिमाल, राजवंशी आदि जातिमा प्रचलित नक्खीले बजाइने एक खालको बाजा।
दोधक- --- ना. [सं.] --- प्रत्येक पाउमा तीन भगण र दुई गुरु हुने एक वार्णिक छन्द।
दोधार- --- ना. [दुई+धार] --- यो धार कि ऊ धार हुने अवस्था; यसो गरूँ कि उसो गरूँको स्थिति; दोमन; दुविधा; धरमर। २. सन्देह; संशय;
```
-------------------
